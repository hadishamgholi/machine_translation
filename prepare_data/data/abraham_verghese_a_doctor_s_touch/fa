
چند ماه پيش
خانم۴۰ ساله اى
به اورژانس بيمارستان نزديك محل سكونت من آمد،
او به حالت گيجى آورده شده بود.
فشار خون او هشداردهنده بود،
۲۳۰ / ۱۷۰
در فاصله چند دقيقه، او به حالت كلاپس قلبى (cardiac collapse) رفت.
او احيا و تثبيت شد،
و سريع به قسمت "كت اسكن" (Computed Axial Tomography Scan)،
درست در كنار اطاق اورژانس فرستاده شد.
بخاطر اينكه آنها نگران لخته خون در ريه بودند.
و كت اسكن هيچ لخته خونى
را در ريه ها نشان نداد،
اما توده هاى دو طرفه، قابل رويت، و لمس شدنى پستان را نشان داد،
تومورهاى پستان
كه بصورت گسترده اى
در سرتاسر بدن منتشر شده بودند.
و مصيبت واقعى اين بود كه اگر به مدارك پزشكى او نگاه مى كرديد،
او در دو ساله اخير
در چهار يا پنج مركز بهداشتى ديگر
ديده شده بود.
چهار يا پنج فرصت
براى ديدن توده هاى پستان، لمس توده پستان،
مداخله در مراحل ابتدائی تر
از زمانى كه ما او را ديديم.


خانم ها و آقايان،
اين يك داستان غيرمعمول نيست.
متأسفانه، هميشه اين اتفاق مى افتد.
من شوخى مى كنم، ولى ممکن است واقعا پیش آید که
شما با یک عضو مفقود شده به يكى از بيمارستانهاى ما مراجعه كنيد،
هيچكس حرف شما را باور نميكند مگر اينكه يك كت اسكن يا ام آر آى (MRI) از شما گرفته شود،
يا مشاوره ارتوپدى انجام شود.
من ضد تكنولوژى نيستم.
من در دانشگاه استنفورد تدريس مى كنم.
من پزشكى هستم كه با تكنولوژى مدرن طبابت مى كنم.
ولى مايل هستم در ۱۷ دقيقه بعدى
مسئله اى را براى شما به بحث بياورم
كه وقتى معاينه فيزيكى را ميانبر مى کنیم،
و وقتى به جاى صحبت كردن و معاينه بيمار
به ارسال آزمايشات پزشكى تكيه مى كنيم،
ما نه تنها يك تشخيص ساده را كه مى توانسته در يك مرحله ابتدایی
و قابل درمان تشخيص داده شود را چشم پوشى کرده ایم،
بلكه ما خيلي بيشتر از اينها از دست ميدهيم.
ما داريم يك رسم (راه و روش قدیمی)، را از دست مى دهيم.
ما داريم سنتى را از دست ميدهيم كه به اعتقاد من قابل تحول و عالی است،
و در واقع اساس رابطه بين بيمار و پزشك است.
ممكن است, درست نباشد كه اين حرف در TED زده شود،
ولى من مايل هستم شما را
به مهم ترين نو آورى که در ده سال آینده،
در پزشكى، به نظر من،
خواهد آمد، معرفى كنم،
و آن قدرت دست انسان است
براى لمس كردن، آسايش دادن، تشخيص دادن،
و معالجه كردن مى باشد.


من مى خواهم شما را در ابتدا به اين مرد كه تصوير او را ممكن است
يا ممكن نيست به جا بياوريد، معرفى كنم.
اين آقاى آرتور كنان دويل است.
از آنجايي كه ما در ادينبورگ هستيم، من يك طرفدار بزرگ كنان دويل هستم.
شما ممكن است ندانيد كه كنان دويل به دانشكده پزشكى
اينجا در ادينبورگ رفت،
و شخصيت او، شرلوك هولمز،
از آقاى ژوزف بل الهام گرفته شده بود.
ژوزف بل از همه نظر يك معلم خارق العاده بود.
و كنان دويل، ضمن نوشتن درباره بل،
صحبت های بين بل و شاگردانش
را به شرح ذيل توصيف كرد.


خوب، تصور كنيد كه بل در بخش بيماران سرپايى نشسته،
و دانش آموزانش هم دور او هستند،
بيماران در اطاق اورژانس نوبت گرفته،
ثبت نام شده و به داخل فرستاده مى شدند
و خانمى با فرزندش وارد مى شود.
و كنان دويل گفتگو های این دو را اينگونه توصيف مى كند.
خانم ميگويد:"صبح به خير".
بل ميگويد: گذر ازبرنتيس لند با قایق چطور بود؟
او ميگويد، "خوب بود"
و بل مى پرسد، " با كودك ديگر چه كردید؟"
خانم مى گويد، " او را نزد خواهرم در ليت گذاشتم".
و او مى گويد،
" و آيا شما راه ميان بر پايين اينورليت رو را گرفتيد
تا اينجا به درمانگاه برسيد؟"
او مى گويد، " بله".
و بل می گويد، " آيا شما هنوز در كارخانه لينولئوم كار مى كنيد؟"
و او مى گويد، "بله"


و سپس بل به دانشجويانش اينگونه توضيح مى دهد.
او مي گويد، " مى دانيد ، كه، وقتى خانم گفت، " صبح بخير"،
من متوجه لهجه فايفى او شدم.
و چون نزديك ترين قايقى كه از فايف ميگذرد، از طرف برنتيسلند است.
و در نتيجه او بايد از آنجا قايق گرفته باشد.
شما متوجه ميشويد كه ژاكتى را كه او حمل مى كرد
براى كودكى كه همراه اوست بسيار كوچك ميباشد،
پس او باید سفر را با دو كودك آغاز كرده باشد،
ولى يكى از آنها را وسط راه پياده كرده است.
شما متوجه خاك رس كف پاى او شديد.
اينگونه خاك رس تا فاصله صد مايلى ادينبورگ پيدا نميشود،
بجز در باغ هاى گیاه شناسی.
و بنابراين ، او از راه ميان بر پايين اينورليت رو براى
رسيدن به اينجا استفاده كرده است.
و در نهايت، او در انگشت هاى دست راستش
التهاب پوستى داشت،
التهابى كه منحصر به كارگران كارخانه
لينولئوم در شهر برنتيسلند است.
و وقتى بل در واقع بيمار را برهنه مى كند،
شروع به معاينه فيزيكى مى كند ،
شما مى توا نيد فقط تصور كنيد كه او چقدر بيشتر ميتواند تشخيص دهد.
و به عنوان يك معلم پزشكى، و همچنين يك دانشجو،
من خيلي تحت تأثير اين داستان قرار گرفتم.


ولى شما ممكن است درك نكنيد
كه تو انايى ما براى بررسى كردن بدن انسان
با اين روش ساده، يعنى استفاده از ادراك حسى،
كاملا جدید است
تصويرى كه من به شما نشان ميدهم لئوپولد اونبروگر است
كه در اواخر سالهاى ۱۷۰۰
دق كردن (Percussion) را كشف كرد.
و داستان آن اين است كه لئوپولد اونبروگر
پسر يك مسافر خانه دار بود،
و پدر او عادت داشت كه به زيرزمين رفته،
تا به كناره هاى بشكه هاى شراب ضربه بزند
تا مشخص كند چقدر شراب باقى مانده
و آيا بايد دوباره سفارش بدهد يا نه
و بنابراين وقتى اونبروگر پزشك شد،
او شروع كرد كه همان كار را بكند.
او شروع كرد كه روى قفسه سينه يا
شكم بيمارانش ضربه بزند.
و در واقع، هر چه كه ما در مورد دق كردن مى دانيم،
كه شما ميتوانيد به عنوان سونوگرافى آن زمان تصور كنيد
بزرگ شدن عضو، مايع اطراف قلب، مايع درون ريه ها
تغييرات داخل شكمى
همه اينها را او در اين نسخه خطى فوق العاده بنام
" inventum Novum"،" ابداع جديد"، توصيف كرده است،
كه ميتوانست بطور ابهام آمیزی ناپديد شود،
ولی در حقيقت اين پزشك، كرويزارت،
پزشك معروف فرانسوى،
که معروفیتش بخاطر این بود که پزشك یک مرد متشخص بود،
آن نسخه را دوباره معرفى و زنده كرد.


و به مدت يك تا دو سال بعد
اين نسخه توسط لنك كاشف استتوسكوپ دنبال شد.
گفته شده ،كه لنك، در حال قدم زدن در يكى از خيابانهاى پاريس بوده
و مشاهده ميكند كه دو كودك در حال بازى با يك چوب هستند
يكى از آنها ته چوب را خراش مى داد،
و كودك ديگر در طرف ديگر گوش مى داد.
و لنك فكر كرد اين ميتواند راهى فوق العاده
براى گوش دادن به سينه و شكم باشد
با استفاده از چيزى كه او آن را "سيلندر" ناميد.
بعدا او اسم آن را به استتوسكوپ تغيير داد.
و بدينگونه استتوسكوپ و سمع كردن متولد شد.
بنابراين در فاصله چند سال،
اواخر سالهاى ۱۸۰۰، اوايل ۱۹۰۰،
بطور ناگهانى،
جراح آرايشگر جاى خود را به
پزشكى كه تلاش ميكرد بيمارى را تشخيص بدهد، داد.


اگر به ياد داشته باشيد، قبل از آن زمان،
تفاوتى نداشت كه چه كسالتى داشته ايد ، شما نزد جراح آرايشگر مى رفتيد
كه در نهايت شما را بادكش مى كرد،
حجامت مى كرد، پاكسازى مى كرد،
و، اوه بله، اگر مى خواستيد،
موهاى شما را هم كوتاه ميكرد، پهلوها كوتاه، پشت بلند
و وقتى كه مشغول آن كار بود، دندان شما را هم مى كشيد.
او هيچ تلاشى براى تشخيص دادن نمى كرد.
در واقع، بعضى از شما ممكن است به خوبى بدانيد
كه ميله آرايشگاه، با راه راه سفيد و قرمز،
نشان دهنده باندهاى خونى جراح آرايشگر است،
و مخزن هاى انتهايى هر طرف
نشان دهنده ظروفى است كه خون در آن جمع آورى مى شد.
ولى ورود سمع و دق،
نشانگر يك تغيير كيفى بود،
وقتى كه پزشكان شروع به ديدن درون بدن انسان كردند.


و اين نقاشى ويژه، فكر مى كنم،
نشانگر نقطه اوج در آن عرصه بالينى است.


اين يك نقاشى بسيار معروف است:


نقاشی "دكتر" توسط لوك فيلدس،
لوك فيلدس توسط تيت استخدام شده بود تا اين نقاشى را بكشد،
كه بعدها گالرى تيت را تأسيس كرد.
و بعد تيت از فيلدس خواست تا يك نقاشى از
اهميت اجتماعى (حرفه پزشکی و پزشکان) بكشد.
و جالب اين است كه فيلدس اين سوژه را انتخاب كرد.
پسر بزرگ فيلدس، فيليپس،
در سن نه سالگى در شب كريستمس، پس از يك بيمارى كوتاه فوت کرد،
و فيلدس بسيار تحت تأثير پزشكى قرار گرفته بود
كه دو تا سه شب كنار تخت پسرش شب زنده دارى كرده بود،
براى همين او تصميم گرفت كه سعي كند تا
نقش پزشك زمان ما را به تصوير بكشد
تقريبا اداى احترامى به اين پزشك.
و بنابراين نقاشى " دكتر" ، نقاشى بسيار معروفى است.
اين نقاشى در تقويم ها و تمبر هاى پستى بسيار از كشور ها بوده است.
من اغلب در شگفتم كه، فيلدس چه مى كرد
اگر از او خواسته مى شد كه اين تابلو را
را در دوران مدرن،
در سال ۲۰۱۱ نقاشی کند ؟
آيا او صفحه كامپيوتر را جايگزين
جايى كه بيمار را كشيده بود مى كرد؟


من در سيليكون ولى با گفتن اين كه بيمار در تخت
تقريبا يك نماد تصويرى (آیکون)
از يك بيمار واقعى در كامپيوتر است
دچار مشكل شدم.
من در واقع در كامپيوتر يك عبارتى را براى اين شرايط ابداع كردم.
و آن را "بيمار اينترنتى" ناميدم.
"بيمار اينترنتى" در سرتاسر آمريكا تحت مراقبت فوق العاده قرار گرفته است.
بيمار واقعى اغلب در تعجب است،
كه بقيه كجا هستند؟
چه زمانى قرار است كه بيايند و همه چيز را به من توضيح دهند؟
چه كسى مسئول است؟
بين ادراك بيمار و ادراك ما به عنوان پزشكان بهترين سیستم پزشكى
يك جدائى واقعى وجود دارد.


من مى خواهم به شما يك عكس نشان بدهم
از اينكه گردهمايى هاى پزشكى در زمانى كه
من در حال آموزش ديدن بودم، چگونه بود.
مركز توجه در اطراف بيمار بود.
ما از يك تخت به تخت بعدى مى رفتيم. پزشك معالج مسئوليت را بر عهده داشت.
اغلب اوقات اين روزها،
گردهمايى پزشكى بسيار شبيه اين است،
جايى كه بحثها در اطاقى بدوراز بيمار انجام مى گيرد.
بحث و گفتگو در مورد تصاوير در كامپيوتر است (داده ها)،
و موضوع (قطعه) مهم گم شده
بيمار است.


من در حال حاضر تحت تاًثير تفكر دو داستانى
هستم كه الان مى خواهم با شما در ميان بگذارم.
اولى مربوط به دوست من است كه سرطان پستان داشت،
سرطان پستان كوچكى كه شناسايى شد
در شهرى كه من در آن زندگى مى كردم، لامپكتومى شد.
اين زمانى است كه من در تگزاس بودم.
و او زمان بسيار زيادى را صرف تحقيق كرد
تا بهترين مركز سرطان در دنيا را
براى مراقبت هاى بعدى خود پيدا كند.
و او آن محل را پيدا كرد و تصميم گرفت به آنجا برود، و رفت.
و به همين دليل من خيلی شگفت زده شدم وقتى چند ماه بعد
او را ديدم كه به شهر خودمان برگشته،
تا مراقبت هاى بعدى را تحت نظر انكولوژيست خصوصى خودش داشته باشد.


من او را تحت فشار گذاشتم، و از او پرسيدم،
"چرا به اينجا برگشتى تا اينجا تحت درمان قرار بگيرى؟"
او بى ميل بود كه به من بگويد.
او گفت، " مركز سرطان فوق العاده بود،
امكانات زيبايى داشت،
سالن هاى بزرگ، پادو پاركينگ ها،
پيانويى كه خودش مى نواخت،
دربانى كه شما را از جايى به جاى ديگر مى برد،
اما " او گفت، اما
اما آنها دست به پستان هاى من نزدند."
حالا من و شما مى توانيم بحث كنيم
كه آنها احتمالا نيازى نداشتند كه پستان هاى او را لمس كنند.
آنها همه جاى او را اسكن كرده بودند،
آنها سرطان پستان او را در سطح مولكولى فهميده بودند؛
آنها هيچ نيازى به لمس پستان هاى او نداشتند.


ولى براى او اين مسئله عميقاً اهميت داشت.
به اندازه كافى كه تصميم بگيرد
مراقبت هاى بعدى را با انكولوژيست خصوصى خود بگيرد
كسي كه ، هر بار پيش او رفت،
هر دو پستان هاى او را از جمله دم زير بغل را معاينه مى كرد،
زير بغل او را با دقت معاينه مى كرد،
منطقه دهانه رحم و منطقه كشاله ران را معاينه مى كرد،
و يك معاينه فيزيكى كامل انجام مى داد.
و براى او، آن نوع توجهى بود كه به آن نياز داشت.
من خيلى تحت تأثير اين داستان قرار گرفتم.


همچنين، من تحت تأثير داستان ديگرى كه تجربه كرده بودم، قرار گرفتم،
دوباره، وقتى من در تگزاس بودم، قبل از اينكه به استنفورد نقل مكان كنم.
من معروف بودم
به علاقمند بودن به بيماران با خستگى مزمن.
اين شهرتى نيست كه حتى براى بدترين دشمنان خود آرزو كنيد.
من اين را به اين علت مى گويم كه اينها بيماران دشوارى هستند.
آنها اغلب توسط اقوام خود طرد شده،
تجربه بدى از مراقبت هاى پزشكى داشته
و كاملا آماده پيش شما مى آيند
كه شما را به ليست طويلى از افرادى
كه قرار است آنها را نا اميد كنند اضافه كنید.
و من خيلى زود با اولين بيمارم ياد گرفتم
من نمى توانم عدالت را
براى اين بيماران پيچيده
با تمام مداركى كه با خود مى آوردند
در اولين جلسه ۴۵ دقيقه اى رعايت كنم.
اين به هيچ وجه امكان نداشت.
و اگر سعى مى كردم، آنها را نا اميد مى كردم.


و بنابراين من از اين روش استفاده كردم
كه بيمارانى كه دعوت مى كردم مى خواستم تا
داستان خود را در اولين ويزيت براى من تعريف كنند،
و من سعى كنم حرف آنها را قطع نكنم.
ما مى دانيم كه متوسط پزشكان آمريكايى
حرف بيمار را در فاصله ۱۴ ثانيه قطع مى كنند.
و اگر من به بهشت بروم


بخاطر اين خواهد بود كه من خودم را براى ۴۵ دقيقه نگه داشتم


و حرف بيمار خود را قطع نكردم.
سپس من براى دو هفته آينده وقت معاينه فيزيكى به آنها مى دادم،
وقتى بيمار براى معاينه مى آمد،
من قادر بودم يك معاينه فيزيكى كامل انجام دهم،
بخاطر اينكه كار ديگرى نداشتم كه انجام دهم.
من دوست دارم فكر كنم كه من يك معاينه كامل انجام ميدهم،
ولى چون كل ويزيت حالا بخاطر معاينه فيزيكى بود،
من ميتوانستم يك معاينه فوق العاده كامل انجام دهم.


و من به ياد دارم كه اولين بيمار من در آن سرى
به گفتن سابقه بيمارى خودش ادامه داد
در حين چيزى كه قرار بود جلسه براى معاينه فيزيكى محسوب شود.
و من راه و روش معاینه خودم را شروع كردم.
من هميشه با گرفتن نبض شروع ميكنم،
بعد دستها را معاينه مى كنم، سپس به بستر ناخن ها نگاه مى كنم ،
بعد، دست خود را بالا به سمت غدد اپى تروكلئار مى لغزانم.
و من مشغول انجام آداب و رسوم خودم بودم.
و وقت روش معاینه من شروع شد،
اين بيمار كه بسيار پر حرف بود
شروع می كرد به ساكت شدن.
و من به ياد دارم كه يك احساس وهم آورى داشتم
كه من و بيمار
برگشتيم به همان راه و روش ابتدايى
كه هم من در آن نقش داشتم
هم بيمار در آن نقش داشت.
و وقتى كار من تمام شد،
بيمار با كمى بيم و هراس به من گفت،
" من تا به حال مثل اين معاينه نشده بودم."
حالا اگر اين واقعاً درست بوده،
محكوم واقعى نظام بهداشت و درمان ما است،
بعلت اينكه آنها در جاهاى ديگر ديده شده بودند.


وقتى بيمار در حال پوشيدن لباس بود
من اقدام كردم كه چيزهاى استانداردى كه شخص بايد در
ديگر مراكز مى شنيد را بيان كنم،
مثل ، " اين در سر شما (ذهن شما)، نيست.
اين واقعيت است.
خبر خوب اين است، كه اين سرطان نيست، اين سل نيست،
اين كوكسيديو مايكوزيس يا يك عفونت قارچى مبهم نيست،
خبر بد اين است كه ما دقيقاً نمى دانيم چه چيزى باعث آن شده است،
ولى اين كارى است كه شما بايد انجام دهيد، اين كارى است كه ما بايد انجام دهيم."
و من تمام انتخابات ممكنه براى يك درمان استاندارد را كه
بيمار جاى ديگر شنيده بوده را مطرح مى كردم.


و من هميشه احساس مى كردم
كه اگر بيماران من دست از جستجوى
دكتر جادويى ، درمان جادويى برمی داشتند،
و با من دوره اى را به سمت بهبودی آغاز می كردند،
به علت اين بود كه من اين حق را بدست آورده بودم
كه به آنها اين چيزها را
توسط معاينه كردن بگويم.
در اين گفتگوی دوطرفه چيز مهمى فاش شده بود.
من اين را به همكارانم
در دپارتمان انسان شناسى در استنفورد بردم
و همين داستان را براى آنها گفتم.
و آنها بلافاصله به من گفتند،
" خوب شما داريد يك روش كلاسيك را توصيف مى كنيد."
و آنها كمك كردند كه من بفهمم
كه "راه و روش ها" اساسا در مورد تحولات و دگرگونی ها هستند.


به عنوان مثال ما ازدواج مى كنيم،
با شكوه بزرگ و مراسم و هزينه،
تا خروجمان را از زندگى توام با تنهايى و بدبختى و بى كسى،
به يك سعادت ابدى، ابلاغ كنند.
من مطمئن نيستم شما چرا مى خنديد.
اين هدف اصلى بوده، مگر اينطور نبوده است؟
ما انتقال قدرت را با آداب و رسوم خاصی نشان مى دهيم.
ما گذرعمر را با آداب و رسوم نشان مى دهيم.
آداب و رسوم، راه و روش ها، بسيار مهم هستند.
آنها فقط در مورد دگرگونى ها صحبت مى كنند.
خوب من به شما نشان خواهم داد
كه رسمى، راه و روشی، كه
از يك فرد به فرد ديگر رسیده
و به آنها چيزی می گوید
كه واعظ ها و خاخام ها نگفته اند،
و سپس، بطرز فوق العاده اى، بالاتر از آن،
لباس خود را در آورده و اجازه بدهد كه لمس شود،
من به شما ارائه مى دهم كه اين يك رسم (روش) بسیار با اهميتی است.
و اگر شما اين روش را سرسری بگیرید،
با اين كه لباس بيمار را در نياوريد ،
با اينكه با استتوسكوپ خود از روى لباس خواب بيمار گوش دهيد،
با اينكه يك آزمايش كامل انجام ندهيد،
شما از يك فرصت طلائی براى
حفظ رابطه بين بيمار- پزشك را از دست داده اید.


من يك نويسنده هستم،
و مى خواهم با خواندن يك قطعه كوتاهى كه نوشتم
كه خيلى به اين موضوع مرتبط است، صحبت خود را تمام كنم.
من يك پزشك متخصص بيماريهاى عفونى هستم،
و در روزهاى اول شناخت اچ آى وى (HIV)، قبل از اين كه برايش دارو داشتيم،
من با خيلى از اين نوع صحنه ها سرو کار داشته ام،
و به ياد دارم كه هر بار به بستر مرگ بيمارى مى رفتم،
چه در بيمارستان يا در منزل،
من احساس شكست مى كردم
احساسى كه من نمى دانم چه بايد بگويم؛
نمى دانم چه مى توانم بگويم؛
من نمى دانم چه قرار است انجام دهم.
و از آن احساس شكست،
من به ياد دارم ، من هميشه بيمار را معاينه مى كردم.
پلك هاى چشم را پائين مى كشيدم.
به زبان آنها نگاه مى كردم.
قفسه سينه را دق مى كردم. به قلب بيمار گوش مى دادم.
شكم بيمار را لمس مى كردم.
من خيلى از بيماران را به ياد دارم.
نام آنها هنوز در خاطر من زنده است،
صورت آنها هنوز برایم كاملا شفاف است.
من چشم هاى درشت، گود رفته و نگران آنها را به ياد دارم
كه وقتى اين متد (معاینه) را انجام مى دادم، خيره به من نگاه مى كردند.
و دوباره روز بعد،
من مى رفتم، و دوباره آن كار را انجام مى دادم.


و من مى خواهم براى شما
اين قطعه پايانى را در مورد يك بيمار بخوانم.
" من يك بيمار را به ياد دارم
كه در شرایطی بود
كه با اسكلت فرقى نداشت
با روكشى از پوست چروكيده،
عاجز از صحبت،
دهان او با "عفوت قارچى كانديدا" دلمه بسته بود،
كه به آنتى بيوتيك هاى معمول مقاوم بود.
وقتى او من را ديد که،
بعدا معلوم شد، آخرين ساعت هاى عمر او در زمين بوده است،
دست هاى او با حركت آهسته تكان خورد.
و همين كه داشتم فكر مى كردم كه او قصد چه كارى دارد،
انگشت هاى قلمى و نازك او
بالا به سمت پيراهن راحتى اش رفته
و دكمه هايش را دستكارى كرد.
من متوجه شدم كه او مى خواست
آن قفسه سينه لاغر و تركه اى خود را نشان دهد.
اين در واقع ارائه يك دعوت نامه بود.
و من هم دعوت او را رد نكردم.


من دق كردم، لمس كردم و به قفسه سينه او گوش دادم.
من فكر مى كنم كه او مطمئنا تا آن زمان ديگر مى دانست
كه اين كار براى من حياتى است
همانطور كه براى او هم ضرورى بود.
هيچكدام از ما نمى توانست اين متد معاینه را نادیده بگیرد.
با اينكه هيچ ربطى به پيدا كردن صدای خس خس(رال هاى) ريه
يا پيدا كردن ريتم گالوپ، در نارسائى قلب هم نداشت،
نه، ولی اين متد معاینه درباره يك پيغامى بود
كه پزشكان نياز داشته اند به بيماران خود برسانند.
اگرچه، خدا مى داند، كه اين اواخر، به علت گستاخى
بنظر مى رسد كه از مسير رساننده اين پيغام دور شده ايم.
ما بنظر مى رسد كه فراموش كرده ايم
مثل اينكه، با انفجار علم و دانش،
تمام ژنوم انسانى جلوی روی ما نقشه بسته اند،
مثل اینکه ما را با لالائی خوابانده اند،
فراموش كرده ايم كه اين راه و روش ها تطهیر کننده روح و روان پزشکان هستند،
ضرورى براى بيمار
فراموش كرده ايم كه اين رسومات معنى دارند
و يك پيام منحصر به فرد كه بايد به بيمار برسد.


و آن پيغام ، كه من در آن زمان نمى فهميدم،
با اينكه رساننده آن بودم،
و الان بهتر آن را بهتر مى فهمم اين است:
" من هميشه، هميشه، هميشه آنجا خواهم بود.
من در اين شرايط سخت كنار تو خواهم بود.
من هرگز تو را رها نخواهم كرد.
من تا آخر با تو خواهم بود."


بسیار از شما سپاسگزارم.



(تشویق حاضران)

