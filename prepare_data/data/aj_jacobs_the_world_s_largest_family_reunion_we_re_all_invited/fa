
شش ماه قبل ایمیلی دریافت کردم
از مردی در اسرائیل
که یکی از کتابهایم را خوانده بود،
و مضمون ایمیل این بود،
« من را نمی شناسی،
اما عموزاده دوازده ام تو هستم.»
و می گفت، « شجره نامه خانوادگی دارم
با ۸۰٫۰۰۰ آدم در آن، از جمله تو،
کارل مارکس،
و چند اشراف زاده اروپایی.»
خب اونوقت نمی دونستم چی باید از توش دربیارم.
بخشی از من اینطور بود که خب،
کی قراره ازم بخواد ۱۰٫۰۰۰ دلار
بحساب بانکش در نیجریه حواله کنم، نه؟
همینطور فکر کردم، آیا این ۸۰٫۰۰۰ قوم و خویش
را میخواستم؟
با بعضی از همینهایی که داشتم
دچار مشکل بودم.
و اساماشون رو نمی برم، اما خودشون خبر دارند.
اما بخش دیگری از من گفت، این فوق العاده است.
اینجا تو دفترم تنها هستم، اما بهیچوجه تنها نیستم.
به هشتاد هزار نفر از سراسر دنیا وصلم،
و این یعنی چهار برابر پارک « مدیسون اسکوئر گاردنز»
پر از عموزاده ها.
و برخی از آنها قراره که معرکه باشند
و بعضی هم آزار دهنده
اما بهر حال همگی با من نسبت دارند.


بنابراین این ایمیل الهام بخش من شد برای شیرجه زدن در تبارشناسی،
که همیشه فکر می کردم رشته ای متین و درست و حسابی باشه،
اما معلوم شد که در حال گذار از مرحله ای جذاب،
انقلابی، و بحث برانگیز است.
بخشی بخاطر آزمایشات ژنتیکی و دی ان ای،
و بخشی هم بخاطر اینترنت.
الان سایتهایی هستند که
به نوعی از روش ویکی پدیا برای شجرنامه خانوادگی،
همدستی و جمع سپاری استفاده می کنن
و کاری که می کنید
اینه که شجره نامه خودتان را بارگذاری کرده
و اونوقت این سایت ها جستجو می کنند
تا ببینن که آیا ای جی یاکوبز تو شجره نامه شما
همان ای جی یاکوبز تو شجره نامه دیگه است،
و اگه اینطور باشه، می توانی با اون ترکیبش کنی
و بعد با یکی دیگه و باز هم با یکی دیگه
تا این که بالاخره می رسی به این
ابر-شجره نامه های خانوادگی
با هزاران انسان در اون
یا حتی میلیونها.
من توی سایت Geni تو چیزی هستم که اصطلاحا
شجره نامه خانوادگی جهانیه،
که به عدد عجیب و غریب کمی کمتر از
۷۵ میلیون آدم میرسه.
بنابراین ۷۵ میلیون آدم هست که از طریق خون
یا ازدواج و گاه هر دو با هم مرتبط هستند.
(خنده)
در همه ۷ قاره از جمله جنوبگان (قاره پیرامون قطب جنوب).
من توی اون هستم. خیلی از شما در اون هستید،
خواه بدونید یا نه،
و میتونید این رشته های ارتباطی را ببینید.
این عمو زاده ام گوینت پالترو است.
هیچ ایده ای از وجود من نداره،
اما ما رسما عموزاده هستیم.
فقط ۱۷ تا رشته بین ما هست.


و همینطور عموزاده ام باراک اوباما.
(خنده)
و او هفتمین بچه برادرزاده ی همسر پدر
شوهر عمه ی پدر یا مادر پنجمین عمه ام است،
بنابراین عملا برادر بزرگترمه.


و البته عموزاده ام
کوین بکین بازیگر—
(خنده)—
که عموزاده درجه یکم از سمت شوهر خواهرزاده
یک نسل جوانتر شوهر خواهرزاده ی
همسرمه.
بنابراین شش درجه فاصله دارم از کوین بیکن،
بعلاوه یا منهای چندین درجه.


الان فخرفروشی نمی کنم، چون شما همگی
آدمای مشهور و اشخاص تاریخی رو
در شجره تان دارین، چون همه ما بهم وصل هستیم،
و ۷۵ میلیون شاید خیلی به نظر برسه،
اما ظرف چند سال، احتمالا اینطور میشه
که ما همگی دارای شجره نامه خانوادگی
با همه یا تقریبا همه ۷ میلیارد آدم روی زمین خواهیم شد.


اما آیا واقعا اهمیتی داره؟
اهمیت اون چیه؟
و من فکر می کنم حتماً اهمیت داره
و براتون خیلی سریع ۵ دلیل میارم .


نخست، این کار ارزش علمی داره.
تاریخ ناشناخته ای از نژاد بشره،
و اطلاعات ارزشمندی درباره نحوه
به ارث بردن بیماری ها،
نحوه مهاجرت مردم، به ما میده
و در حال حاضر گروهی از دانشمندان دانشگاه ام آی تی
مشغول مطالعه شجره نامه خانوادگی جهان هستند.


شماره دو، این کار تاریخ رو زنده می کنه.
من فهمیدم که با آلبرت انیشتین نسبت دارم،
پس در باره اش به پسر هفت ساله ام گفتم،
و اون حسابی علاقمند شد.
الان آلبرت انیشتین دیگه همون سفید پوست مرده با
موهای عجیب نیست.
عمو آلبرته. ( خنده)
و پسرم میخواست بدونه،
« که انیشتین چی گفته؟ (به توان دو)E=mc چیه؟»
خب البته فقط خبرای خوش نیست.
یک نسبتی پیدا کردم با جفری دامر، قاتل زنجیره ای،
اما خب بهتره بگم از سمت همسرمه.
(خنده) (تشویق)
فقط میخوام که مساله رو روشن کرده باشم. متاسفم، عزیزدلم.


شماره سه، ایده یکتایی در همه چیزهاست.
جد همه ما یکیه،
و لزوما نباید نسخه لغوی انجیل رو باور داشته باشین،
اما دانشمندان درباره آدم دارای کروموزم ایگرگ
و حوّای میتوکندری حرف می زنن.
و اونا حدودا ۱۰۰٫۰۰۰ تا ۳۰۰٫۰۰۰ سال پیش بودن.
ما همه کمی از دی ان ای اونها رو در وجودمون داریم.
اونها اجداد خیلی، خیلی، خیلی ، خیلی،
دور ما هستند که تا ۷٫۰۰۰ مرتبه
ادامه پیدا می کنه
و بنابراین به این معناست که بطور لفظی ما همگی
یه جورایی عموزادگان بیولوژی هم هستیم،
. تخمین ها متنوع اند اما احتمالا
دورترین عموزاده ای که در زمین داریم
۵۰ نسل اونورتر است.
الان فقط قضیه مشترک بودن نیاکان نیست، ما بازماندگان رو هم داریم.
اگه بچه دارید، و اونا هم بچه دارن،
می بینید که چقدر سریع بازماندگان زیاد میشن
بنابراین در ۱۰ تا ۱۲ نسل،
شما هزاران زادو ولد خواهید داشت،
و میلیونها زادو ولد.


شماره چهار، دنیایی مهربانتر.
از دشمنی های فامیلی خبر دارم.
سه پسر دارم، پس می بینم چطور دعوا می کنن.
اما فکر کنم یه نوع پیشداوری بشری نیز وجود داره
نسبت به نحوه برخورد شما با خانواده تون که کمی بهتر از برخورد با غریبه هاست.
فکر کنم که این شجره نامه برا آدمای متعصب ناخوشایند باشه،
چون لازمه که تشخیص بدن
عموزادگان همون هزاران انسانی هستند که
بعضا در گروه های قومی با اونها
دچار مشکلاتی هستند،
و به نظرم وقتی به تاریخ نگاه می کنیم
شاهد اعمال وحشتناک زیادی هستیم که در حق یکدیگر انجام داده ایم
زیرا گروهی فکر می کرد که گروه دیگر از طبقه پایین تر است،
و دیگه نمی تونید این کار رو انجام بدین.
ما چیزی نیستیم جز بخشی از یک گونه واحد.
ما بخشی از یک خانواده هستیم.
۹۹/۹ درصد دی ان ای مشترک داریم.


خب مورد نهایی شماره پنج است،
با تاثیر مردم سالارانه.
برخی تبارشناسی ها نژاد اشرافی دارن،
مثلا مردم میگن، « اوه، من از بازماندگان
اسکاتلندی های ملکه ماری یکم هستم—
و تو نیستی، پس نمی تونی به باشگاه کشور من ملحق بشی.»
اما الان دیگه زدن گفتن این حرف، واقعاً دشواره،
زیرا همه با هم نسبت دارن.
من از بازماندگان اسکاتلندی های ملکه ماری یکم هستم—
هر چند به واسطه ازدواج.


بنابراین بررسی تاریخ خانواده
واقعاً جذاب است،
زیرا با سرعت زیادی در حال تغییره.
ازدواج همجنسگراها و اعطاء کنندگان اسپرم رو داریم
و ازدواج بین گروههای مختلف در مقیاسی تازه،
و این مساله به این منجر شده که برخی از عموزاده های محافظه کارترم
کمی عصبی بشن،
اما راستش فکر می کنم چیزی خوبی باشه.
فکر کنم ایده خانواده هر چی مشمول تر باشه
بهتره،
چون بعدش محافظین بالقوه تری خواهید داشت،
و همانطور که عموزاده هجدهم دو نسل جوانتر عمه ام،
هیلاری کلینتون میگه—
(خنده)——
یک روستا لازمه.


بنابراین من همه این صدها و هزاران و
میلیونها عموزاده جدید رو دارم.
فکر کردم، با این اطلاعات چه کار می تونم انجام بدم؟
و اون وقت بود که تصمیم گرفتم،
چرا یه مهمانی برگزار نکنم؟
و این کاریه که دارم انجام میدم.
و شما همه دعوتید.
سال دیگه تابستون،
میزبان مراسمی خواهم بود که امیدوارم
بزرگترین و بهترین گردهمایی خانوادگی در تاریخ باشه.
(تشویق)
متشکرم. میخوام که اونجا باشید.
میخوام که اونجا باشید.
قراره در سالن دانش نیویورک برگزار بشه
که جای فوق العاده ایه،
اما همینطور هم محل نمایشگاه جهانی سابق است،
که بنظرم بسیار مناسبه،
چون من این گردهمایی خانوادگی رو در قالب
یک نمایشگاه جهانی می بینم.
قرار است نمایشگاه، غذا و موسیقی هم باشه.
پل مک کارتنی ۱۱ پله اونورتره،
بنابراین امیدوارم گیتارش رو بیاره.
هنوز جوابی نداده، اما خوشبینم.
و یک روز هم برای سخنرانها خواهیم داشت،
از میان عموزاده های جذاب.
زوده ولی فهرستی را حاضر کرده ام،
اشخاصی را کاندید کرده ام.
کاس سانستین، عموزاده ام که احتمالا
برجسته ترین عالم مشروع است، سخنران خواهد بود.
عضو پیشین کابینه اوباما.
و در آنسوی دیگر طیف سیاسی،
جرج اچ دابلیو بوش، شماره 41، پدر،
موافقت کرده که مشارکت کند،
و نیک کرول، کمدین،
و دکتر اوز و بسیاری دیگه هم میان.
و البته از همه مهم تر شما هستید،
شما ملت رو اونجا میخوام،
و از شما دعوت می کنم به سایت GlobalFamilyReunion.org سربزنید
و از چگونگی شجره نامه فامیلیتون باخبر بشید
چون اینها مسائل مهمی هستند، خونواده، قبیله
و همه جوابها رو نمی دونم،
اما یک عالمه خویشاوند باهوش دارم،
از جمله شما،
پس باهم قادریم مشکلات رو حل کنیم.
تنها باهم می توانیم مشکلات بزرگ این چنینی رو حل کنیم.
بنابراین از یه عموزاده به یه عموزاده دیگه
از تون متشکرم. مشتاقانه منتظر دیدارتون هستم.
خداحافظ.


(تشویق)

