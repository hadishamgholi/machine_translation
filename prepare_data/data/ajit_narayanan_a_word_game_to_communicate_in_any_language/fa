
من با کودکان اوتیسمی کار می کنم.
تخصصم، ساخت فناوری
برای کمک به اونها در ایجاد ارتباطه.


امروز، بیشتر مشکلاتی که بچه های اوتیسمی
از اون رنج می برن، منبع مشترکی داره،
و اون منبع، سختیِ فهم
و درک علایم و انتزاعه.
و به این دلیل، اون ها مشکلاتِ
بسیاری با زبان دارند.


بذارید کمی براتون توضیح بدم.
این تصویر یک کاسه سوپ است.
ما همه این رو می بینیم. ما همه این رو فهمیم.
دو تصویر دیگه از سوپ هم هست،
اما می بینید که انتزاعی ترند
خیلی ملموس نیستند.
و وقتی به زبان برگردیم،
به یک کلمه می رسیم
که نه ظاهرش و نه صداش
هیچ ربطی به خودش، یا چیزی که
معرفشه نداره: یک کاسه سوپ!
بنابرین، این فقط یک معرفیِ کاملن انتزاعی
و کاملن قراردادی از چیزی
در دنیای واقعیه،
و چیزیی هست که بچه های اوتیسمی
مشکلات بسیار زیادی با اون دارند.
به همین دلیل، بیشتر کسانی که
با بچه های اوتیسمی کار می کنند
- گفتار درمانان، مربی ها -
به اون ها کمک می کنن تا به جای کلمات
از تصاویر برای ارتباط استفاده کنند.
بنابرین اگه یک کودک اوتیسمی بخواد بگه:
"سوپ می خوام"، می تونه
سه تصویر مختلف برداره:
"من"، "می خوام"، "سوپ"
و با کنار هم چیدن اون ها،
درمان گر یا والدین، می تونن
بفهمن کودک چی می خواد بگه.
این کار خیلی موثر بوده.
برای ۳۰-۴۰ سال گذشته
مردم از این روش استفاده می کردند.
در واقع، چند سال پیش،
من یک برنامه برای آی پد نوشتم
که دقیقن همین کار رو انجام می ده. اسمش هست "آواز"
بچه ها تصویری رو که می خوان
انتخاب می کنن؛
این تصاویر برای ساخت جمله،
دنبال هم قرار می گیرند،
و جملات با صدا پخش می شن.
بنابراین "آواز" اساسا مبدل تصاویره.
مترجمی که تصاویر رو به گفتار تبدیل می کنه.


خب، این خیلی موثر بود.
هزاران کودک از اون استفاده می کنند،
در سرتاسر دنیا.
به این فکر کردم که
چه کاری انجام می ده، و چه کاری نه.
و به یک چیز جالب رسیدم:
"آواز" به بچه های اوتیسمی کمک می کنه
کلمات رو یاد بگیرند.
چیزی رو که کمکی به انجامش نمی کنه:
یادگیریِ الگوی کلماته.
بذارید کمی وارد جزییات شم.
برای مثال: "من امشب سوپ می خوام."
در این مورد، تنها کلمات نیستند
که معنا را انتقال می دهند.
نحوه ی چیدمان این کلمات هم هست،
نحوه ی تطبیق و چیدمانِ این کلمات.
و به همین دلیل جمله ای مثل "من امشب سوپ می خوام"
متفاوته از جمله ای مثل
" سوپ امشب من می خوام"،
که کاملن بی معنیه.
بنابراین، حالت انتزاعیِ پنهانِ دیگری هم هست
که کنار اومدن باهاش،
برای بچه های اوتیسمی خیلی سخته:
این واقعیت که می شه کلمات رو تغییر داد
و برای انتقال معناهای مختلف
چیدمان اون ها رو عوض کرد.
این همون چیزیه که بهش"دستور زبان" می گیم.
و "دستور زبان" واقعن قدرت مند است،
چراکه این مؤلفه از زبان،
به ما اجازه می ده تا با داشتن واژگان محدود
که همگی می دونیم
مقدار نامحدودی از اطلاعات رو انتقال بدیم.
حجم بی نهایتی از ایده ها.
با این شیوه می تونیم چیزها رو کنار هم بگذاریم،
تا هر چیزی رو که می خوایم، منتقل کنیم.


بعد از نوشتنِ "آواز"،
این موضوع برای مدت طولانی نگرانم می کرد
که چطور می تونم به بچه های اوتیسمی
دستور زبان یاد بدم.
این ایده از یه دیدگاه خیلی جالب سراغم اومد.
تصادفن با یک کودک اوتیسمی برخورد کردم
که با مادرش حرف می زد...
این اتفاق افتاد:
کاملن ناگهانی و خود به خود،
بچه بلند شد و گفت" "بخور."
حالا نکته ی جالب،
تلاشی بود که مادر می کرد
تا منظور بچه رو از حرفی که زده بفهمه
در حالی که ازش سوال می پرسید.
اون پرسید: "چی بخوری؟ می خوای بستنی بخوری؟
تو می خوای بخوری؟ یکی دیگه می خواد بخوره؟
الان می خوای بستنی بخوری؟
غروب می خوای بستنی بخوری؟
ناگهان ندایی بهم گفت
کاری که مادر می کنه فوق العاده س.
اون می تونست کاری کنه که بچه، بدون دستور زبان
ایده ش رو منتقل کنه.
و با خودم گفتم شاید این همون چیزیه که
دنبالش می گشتم.
به جای قرار دادن واژگان در یک توالی مشخص،
برای تشکیل جمله، اونهارو جوری بچینی
که همه به هم مربوط باشن
نه با چیدن شون پشت سر هم
بلکه به صورت سوال، در جفتهای سوال و جوابی.
در این صورت، چیزی که منتقل می کنیم
یک جمله ی انگلیسی نیست،
بلکه واقعن یک معناست.
معنای جمله ای در انگلیسی.
اما معنای زبان -یه جورایی- پنهان است.
چیزیه که بعد از فکر و قبل از زبان می آد.
ایده به این صورت بود که این روشِ خاصِ ارائه
ممکن بود بتونه معنا رو به صورت خام انتقال بده.


می دونید، من خیلی هیجان زده بودم
از این طرف به اون طرف می پریدم،
تا بتونم مطمئن بشم آیا می شه همه
جمله های ممکن رو که می شنوم، به این روش تبدیل کنم.
و فهمیدم که این کافی نیست.
چرا این کافی نیست؟
کافی نیست چون اگر بخوای چیزی رو
به صورت منفی انتقال بدی،
مثلا: "من سوپ نمی خوام"،
نمی شه در موردش سوال بپرسی.
این کار رو با تغییر واژه ی "می خوام" انجام می دی.
مثلن اگه بخوای بگی:
"دیروز سوپ می خواستم"
"می خوام" رو به "می خواستم" تغیر می دی.
یک فعلِ گذشته.
بنابراین، برای تکمیل سیستم،
این رو بهش اضافه کردم.
این یک نقشه از واژگان متصل به هم
به صورتِ پرسش و پاسخ
و یک سری فیلتر در قسمت بالایی
برای اعمال تغییر در زمان و
تفاوت های ظریف است.
بگذارید مثال دیگه ای بزنم.


مثل این جمله:
"به نجار گفتم که نمی تونم پولش رو بپردازم."
که انصافا یک جمله ی پیچیده است.
این طور که این سیستم کار می کنه،
می تونید از هرجای جمله شروع کنید.
من با "گفتن" شروع می کنم.
خُب این واژه ی "گفتن"
این اتفاق در گذشته رخ داده،
پس به "گفتم" تغییرش می دم.
حالا کاری که باید انجام بدم،
سوال پرسیدن است.
خُب... کی گفت؟ من گفتم.
به کی گفتم؟ به نجار گفتم.
حالا با یه قسمتِ دیگه ی جمله شروع می کنیم
با "پرداختن" مثلا.
از فیلتر توانایی استفاده می کنیم
تا توانایی در پرداخت رو نشون بدیم.
بعد به "نمی تونه بپردازه" تغییرش می دیم.
و با اضافه کردن این فیلتر
به گذشته تغییرش می دیم.
بنابراین کی نمی تونست بپردازه؟ من.
به کی نمی تونستم بپردازم؟ به نجار.
و بعد این دو تا رو به هم وصل می کنید
با پرسیدن یک سوال:
به نجار چی گفتم؟
"به نجار گفتم که نمی تونم پولش رو بپردازم."


حالا به این فکر کنید. این...
(تشویق حضار)
این یک ارائه از این جمله است،
بدون زبان.
دو سه نکته ی جالب وجود داره
اول این که: می تونستم از هرجا می خوام
شروع کنم.
مجبور نبودم با واژه ی "گفتن" شروع کنم.
از هر جای جمله می شد شروع کنم،
و به همین جمله برسم.
نکته ی دوم: اگر من انگلیسی زبان نبودم،
اگر به زبان دیگری حرف می زدم،
این روش برای هر زبان دیگری جواب می داد.
بنابرین تا زمانی که پرسش ها استاندار باشند،
این روش از زبان مستقل است.
بنابراین بهش می گم: "گفتارِ مستقل ( فری اسپیچ)"
ماه های زیادی با این برنامه کار کردم.
تا انواع مختلف ترکیبات رو امتحان کنم.


تا به چیز خیلی جالبی در مورد "گفتار مستقل" برخوردم!
من داشتم تلاش می کردم زبان رو تبدیل کنم؛
تبدیل جملات انگلیسی 
به جملات "گفتار مستقل،"
و برعکس...
و من متوجه شدم که این تنظیمات خاص،
این روش ویژه ارائه ی زبان،
به من اجازه داده تا قوانین خیلی موجزی بسازم
که مابین "گفتار مستقل" از یه سو
و انگلیسی از سوی دیگه قرار دارند.
بنابراین می تونستم مجموعه ای ازقوانینی رو بنویسم،
که این نحوه خاص از ارائه را
به انگلیسی ترجمه کنند.
و در نتیجه این برنامه رو نوشتم.
برنامه ای به اسم موتور "گفتار مستقل"
که هر نوع جمله "گفتار مستقل" رو به عنوان ورودی می گیره
و از نظر دستوری، جمله ی درستِ انگلیسی می ده.
و با کنار هم گذاشتن این دو در کنار هم،
برنامه ی "گفتار مستقل" و موتورش،
تونستم برنامه ای بنویسم،
یک فناوری برای کمک به کودکان اوتیسمی؛
که نه تنها بهشون واژه می ده،
که دستور زبان هم می ده.


بنابراین اون رو با بچه های اوتیسمی امتحان کردم.
و متوجه شدم که تطبیق فوق العاده ی داره.
اون ها می تونستند با "گفتار مستقل" جمله بسازند،
که از معادل انگلیسی اون،
خیلی پیچیده تر و خیلی مفیدتر بود!
این بود که به فکر فرو رفتم درباره این
که چرا باید این طور باشه.
و ایده ای به ذهنم اومد
که می خوام درباره ش صحبت کنم.
حدود ۱۵ سال پیش، سال ۱۹۹۷
گروهی از دانشمندان چگونگی پردازشِ زبان
توسط مغر رو بررسی می کردند.
و چیز خیلی جالبی کشف کردند.
این که وقتی شما به عنوان یک کودک
زبان یاد می گیرید،
یک کودکِ ۲ ساله،
با قسمت مشخصی از مغز این کارُ می کنید.
و وقتی به عنوان آدم برزگ زبان یاد می گیرید
-مثلن اگر من الان بخوام ژاپنی یاد بگیرم-
قسمت کاملن متفاوتی از مغزم استفاده می شه.
نمی دونم چرا این طوره،
اما حدس می زنم به این دلیل که
وقتی به عنوان آدم بزرگ زبان یاد می گیرید،
این کار رو از طریق زبان محلی تون انجام می دید،
از طریق زبان مادری تون.
نکته ی جالب در مورد "گفتار مستقل"،
موقع جمله ساختن است
یا ایجاد زبان،
وقتی یک کودک اوتیسمی با "گفتار مستقل"
زبان می سازه،
از زبان کمکی استفاده نمی کنه!
از یک پل ارتباطی کمک نمی گیره.
مستقیم جمله رو می سازه.


به دنبال این نکته، این ایده اومد:
آیا می شه از " گفتار مستقل" استفاده کرد
نه برای کودکانِ اوتیسمی،
که برای آموزش زبان به مردمِ سالم؟
آزمایشات مختلفی انجام دادم.
اول یک پازل ساختم
که این پرسش و پاسخ ها
به صورت اَشکال کدگذاری شده بودند.
به صورت رنگ.
افراد اون ها رو کنار هم می چیدن
و سعی می کردند نحوه ی کارش رو بفهمند.
و یک برنامه براش نوشتم، یک بازی،
که بچه ها با واژه ها بازی کنند،
و با یک کمک،
یک کمکِ شنیداری از ساختارهای دیداری،
می تونستن زبان یاد بگیرند.
و این پتانسیل بالایی داره، و نوید بخش است،
اخیرا، دولت هند
این فناوری رو از ما خرید.
اونا می خوان این رو روی میلیون ها کودک
آزمایش کنند
بهشون انگلیسی یاد بدهند.
رویا، امید و الهام در واقع...
هنگامی است که اون ها با این روش انگلیسی یاد بگیرند،
این که با همان کیفیتِ زبان مادری
انگلیسی یاد بگیرند.


خُب، بیایید در مورد چیز دیگری صحبت کنیم.
درباره ی گفتار.
این گفتار است.
گفتار، اولین حالت ارتباط است،
که بین ما رایج شده.
حالا چیزِ جالب در مورد گفتار این است که
گفتار تک بُعدی است.
چرا تک بعدی است؟
تک بعدی است، چون صداست.
دلیل دیگر اینه که
ساختار دهان به این شکل است.
دهان مان برای تولید صدای تک-بعدی ساخته شده.
اما اگر به مغز فکر کنید،
افکاری که در سر داریم
تک-بعدی نیستند.
افکار ما غنی،
پیچیده، و چند بعدی اند.
به نظر می آد که زبان
اختراعِ مغز است
برای تبدیل این افکار غنی و چند بعدی
از یک سو
به گفتار در سوی دیگر.
نکته ی جالب این است که
امروزه ما تلاش زیادی
در زمینه اطلاعات انجام می دیم،
که تقریبن همه اون ها
در دامنه ی زبان قرار می گیرند.
برای مثال: گوگل.
گوگل تعداد بی شماری وب سایت میاره،
که همه انگلیسی ان،
و وقتی شما از گوگل استفاده می کنید،
به موتور جستجوی گوگل می رید،
و به انگلیسی تایپ می کنید،
و اون انگلیسی رو با انگلیسی تطبیق می ده.
چی می شد اگه ما این کار رو با "گفتار مستقل" انجام می دادیم؟
من فکر می کنم اگر این کار رو می کردیم،
الگوریتم هایی مثل جستجو،
یا بازیابی، همه شون
ساده تر و مفیدتر می شدند،
چون نیازی به پردازشِ ساختار گفتار نبود.
در ازاش، ساختار داده های تفکر پردازش می شه.
ساختار داده های تفکر.
ایده محرکی است.


بیاید کمی وارد جزییات شیم.
خُب این اکو سیستمِ "گفتار مستقل"
در یک سو ارائه دهنده "گفتار مستقل" رو داریم،
و موتورِ "گفتار مستق" که انگلیسی تولید می کند.
حالا اگر کمی فکر کنید،
"گفتار مستقل" همون طور که گفتم،
از زبان مستقل است.
هیچ اطلاعات مشخصی در خودش نداره
که انگلیسی باشه.
بنابرین هرچیزی که این سیستم در مورد انگلیسی می دونه
در واقع برای موتور کُد شده.
که این خودش مبحثِ خیلی جالبی است.
تمام زبان انسان در یک نرم افزار
کد گذاری شده.
اما اگر به داخل این موتور نگاهی بندازید،
می بینید خیلی پیچیده نیست.
کدهای پیچیده ای نداره.
و چیزی که جالب است این حقیقت است که
بیشتر کدهای این موتور
در واقع لزوما انگلیسی نیستند.
و همین دلیلِ این ایده ی جالب
برامون خیلی ساده خواهد بود که
این موتورها رو به خیلی از زبان های دیگر هم بنویسیم؛
به هندی، فرانسه، آلمانی و سواحیلی.
و ایده جالبِ دیگری می آد.
مثلا فکر کنید من نویسنده ام،
برای یک روزنامه یا مجله...
می تونم مطالب رو فقط به یک زبان بنویسم: گفتار مستقل،
و کسی که می خواد مطلب رو بخونه،
کسی که می خواد اون مطلب خاص رو بخونه
می تونه هر موتوری رو انتخاب کنه،
و اون رو به زبان مادریش بخونه.
به زبانِ محلیش.
این ایده ی بسیار خوبی است،
مخصوصا برای هند.
ما کلی زبان های مختلف داریم.
ترانه ای در مورد هند هست
که کشور رو توصیف می کنه:
(به زبان سانسکریت)
یعنی "متکلم همیشه خندانِ
زبان های زیبا."


زبان زیباست!
فکر می کنم زیباترین ابداع بشر باشه.
فکر می کنم دوست داشتنی-ترین
اختراع مغزمون باشه.
سرگرم می کنه، آموزش می ده و آگاه می کنه
اما چیزی که بیشتر در موردش دوست دارم،
این است که قدرت می ده.


به عنوان حسن ختام،
این عکس همکارانِ من است.
اولین همکارام
وقتی کار روی زبان، اوتیسم،
و خیلی چیزهای دیگر رو شروع کردم.
اسم اون دختر "پاونا"ست
و اون مادرشه، "کالپانا".
"پاونا" مؤسس شرکت است،
اما داستانش خیلی قابل توجه تر از مالِ من است؛
چون "پاونا" حدود ۲۳ سال داره.
و اون فلجِ مغزی-نخاعی است.
از زمان تولدش،
نه حرف می زنه، نه حرکت می کنه.
و هرچیزی که تا امروز انجام داده،
پایان تحصیلات، رفتن به دانشگاه،
تآسیس شرکت،
همکاری با من برای نوشتن "آواز"،
همه کارهایی که انجام داده،
تنها با حرکت چشمان اش بوده.


"دانیل وبستر" می گه:
"اگر همه ی دارایی های من را بگیرند،
و فقط یک انتخاب داشته باشم،
قدرت ارتباط برقرار کردن را انتخاب می کنم،
که به وسیله ی آن، مابقی را دوباره کسب می کنم."
به همین دلیل... از بین تمام برنامه های "گفتار مستقل"،
نزدیک ترین به قلب من،
توانایی ی قدرت بخشیدن
به بچه های ناتوان است
که بتونن حرف بزنند،
تا برای کسب مابقی،
قدرت ارتباط داشته باشند.


ممنونم.
(تشویق حضار)
ممنونم.
(تشویق حضار)
ممنونم.

