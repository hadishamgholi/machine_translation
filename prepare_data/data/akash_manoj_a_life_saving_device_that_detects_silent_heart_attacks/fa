
وقتی ۱۳ ساله بودم،
پدربزرگم را به خاطر
یک سکته قلبی خاموش از دست دادم.
چیزی که بیشتر موجب شگفتی شد
این بود که در ۷۵ سالگی،
پدربزرگ کاملاً طبیعی، سالم و پرانرژی بود،
اما به دیابت مبتلا بود.
مواجهه با این‌ها چنان دردناک بود
که تصمیم گرفتم به مبارزه
با این بیماری کشنده برخیزم
و ببینم چه می‌شود کرد.


کشف نتایج مطالعات اخیر
که تخمین می‌زد سالانه حدود هشت میلیون نفر
از سکته قلبی می‌میرند شوکه کننده بود.
سکته‌های قلبی به دلایل بسیاری رخ می‌دهند،
اما بیشتر به خاطر انسداد شریان‌ها
و قطع جریان خون رخ می‌دهند
و سلول‌های بی‌اکسیژن ماهیچه‌های
قلب شروع به مردن می‌کنند.


شاید علامت‌های معمول سکته قلبی را بدانید:
درد قفسه سینه، درد دست،
تنگی نفس، خستگی مفرط و غیره ...
اما نوعی سکته قلبی هست که خیلی شایع است،
و به همان اندازه کشنده،
اما تشخیص آن دشوار است
چون علامت‌ها خاموش هستند.
کسانی که دچار سکته قلبی خاموش می‌شوند
متوجه نمی‌شوند چه اتفاقی دارد می‌افتد،
پس دنبال مراقبت پزشکی نمی‌روند،
که یعنی احتمال اینکه درمان لازم را
در زمان بحرانی بگیرند کمتر است.
و اگر اتفاقاً به بیمارستان برسند هم،
چه قبل و چه بعد از حمله قلبی،
باید یکی یا بیش از یکی از این
آزمایش‌ها و درمان‌های
زمان‌بر و گران را انجام دهند،
که اکنون به عنوان استانداردهای طلایی
تشخیص سکته قلبی شناخته می‌شوند.


اما، نگرانی بزرگتر این است
که حدود ۴۵ درصد از تمام موارد سکته قلبی را
سکته قلبی خاموش تشکیل می‌دهد.
بیماران مبتلا به دیابت و اختلالات مشابه
از آسیب عصبی رنج می‌برند
که از احساس کردن دردهایی
که معمولاً به فرد علامت می‌دهند
که دچار حمله قلبی شده است جلوگیری می‌کند.
این یعنی آنها از آسیب
حمله قلبی رنج می‌برند
بدون اینکه حتی بدانند یا چیزی احساس کنند.
این بیمارانِ درخطر
از آسیب عصبی رنج می‌برند،
و مراقبت پزشکی فوری نمی‌گیرند.
آنها از اینکه اتفاقی نامحتمل
در شُرف وقوع است هیچ خبر ندارند.
پدربزرگ من هم یک بیمارِ درخطر بود.


من این مسئله را بیشتر کاوش کردم —
هرچه توانستم برای درک قلب خواندم،
با محققان ملاقات کردم
و در آزمایشگاه‌های سراسر هند کار کردم.
و در نهایت، بعد از
سه سال طولانی تحقیق مداوم،
چیزی که امروز برای به اشتراک گذاشتن
با دنیا دارم درمانی مطمئن است.
دستگاهی غیرتهاجمی که گران نیست،
و توسط بیمارانِ درخطر
قابل حمل و قابل پوشیدن است.
تا حد زیادی نیاز به
آزمایش خون را کاهش می‌دهد
و تمام وقت در فواصل از پیش تعیین شده
در حال جمع‌آوری و تحلیل داده است.
و تمام این داده‌ها
به یک منظور جمع می‌شوند:
تشخیص وقوع حمله قلبی.
این راه‌حلی مطمئن است
که می‌تواند در آینده به ما کمک کند.


شاید ندانید که قلب‌تان
تا چه اندازه هوشمند است.
چندین بار پیش از از کار افتادن
سعی می‌کند با بدن‌تان تماس بگیرد،
و علامت‌هایی مانند
درد قفسه سینه را نشان می‌دهد.
این نشانه‌ها زمانی تحریک می‌شوند
که قلب در حال از دست دادن
جریان خون اکسیژن‌دار است.
اما یادتان هست درباره آسیب عصبی گفتم.
این مسئله نشانه‌ها را پیش از وقوع
یک حمله قلبی خاموش ساکت می‌کند،
که باعث کشنده‌تر شدن آن می‌شود.
و شما شاید حتی علامت‌های
معمولی را هم ندانید.
در عین حال، قلب همچنین
علامت‌های زیستی خاصی —
علامت‌های زیستی قلبی یا پروتئین‌هایی
که پیام درخواست کمک هستند —
به شکل پیام درخواست کمک —
به درون جریان خون می‌فرستد،
که نشان می‌دهند قلب در خطر است.
همین‌طور که خطر بیشتر و بیشتر می‌شود،
غلظت این پروتئین‌های نشانگر قلبی
به شدت افزایش می‌یابد.
دستگاه من فقط به این داده‌ها متکی است.
نکته کلیدی این است که این علامت‌های قلبی
در مراحل ابتدایی حمله قلبی ظاهر می‌شوند،
در زمانی که اگر فرد مراقبت فوری ببیند
نجات او تقریباً قطعی است.
و دستگاه من تنها بر این اساس است.


و دستگاه من این طور کار می‌کند.
یک وصله سیلیکونی دور مچ
یا نزدیک سینه شما قرار می‌گیرد.
بدون اینکه برای آزمایش خون
خراشی روی پوست‌تان ایجاد کند،
این وصله می‌تواند یک علامت
زیستی سکته قلبی خاص
به نام H-FABP را تشخیص،
جداسازی و دنبال کند،
و وقتی که میزان آن در جریان خون
به حد بحرانی رسید به شما هشدار دهد —
فرایندی که بسیار ساده‌تر،
آسان‌تر و ارزان‌تر از روش‌های مرسوم
تشخیص حمله قلبی است.
با بررسی اطلاعات غلظت علامت زیستی،
سیستمی مانند این،
با تحقیقات پیشرفته در آینده،
می‌تواند به شکلی قابل توجه
نیاز به مراجعه به پزشک
و آزمایش خون برای
بررسی علامت زیستی را کاهش دهد،
چون دستگاه می‌تواند همیشه پوشیده شود،
و دائماً میزان علامت زیستی را بررسی کند.
بنابراین، اگر دستگاه احساس کند که میزان
علامت زیستی از حد بحرانی فراتر رفته،
بیمارِ درخطر از خطر
ایست قلبی قریب‌الوقوع مطلع شده
و می‌فهمد که به مراقبت
پزشکی فوری نیاز دارد.


هرچند ممکن است دستگاه قادر نباشد
تحلیل کاملی از آسیب قلبی
به بیمار ارائه کند،
می‌تواند کمک شایانی باشد
به نشان دادن اینکه
بیمار واقعاً در خطر است،
تا بیمار هشیار باشد
و بداند که مراقبتِ فوری ضروری است.


هر بیمارِ درخطری
حالا زمان بیشتری برای نجات
و مراجعه به کمک پزشکی دارد.
در نتیجه، دیگر لازم نیست
به دنبال درمان‌های پزشکی
گران و تهاجمی بروند
که در غیر این صورت
بعد از حمله قلبی لازم بود.


وقتی دستگاهم را روی بیماران درخطر
تحت مراقبت آزمایش کردم،
نتایج آزمایش‌های اعتبارسنجی بالینی
نزدیک به ۹۶ درصد
دقت و حساسیت را تایید کردند.
می‌خواهم دستگاهم را
به دو شکل به مردم ارائه کنم:
یکی که از سطح علامت‌های زیستی
تحلیل دیجیتالی می‌دهد
و یک نمونه ساده‌تر
برای افراد در مناطق روستایی
که فقط وقتی علامت زیستی
بیش از حد مجاز بود بلرزد.


وقتی به پیشرفتمان در زمینه
درمان بیماری‌ها قلبی نگاه کنیم،
بیشتر مراقبت از بیمار است
تا مراقبت از خودِ پیش‌گیرانه و فناوری.
ما در واقع صبر می‌کنیم
تا حمله قلبی اتفاق بیفتد
و بخش اعظم منابع‌مان را
صرف درمان‌های بعد از آن می‌کنیم.
اما آن موقع، آسیب بازگشت‌ناپذیر
دیگر اتفاق افتاده است.
من قویاً باور دارم زمان آن رسیده
که دوباره درباره پزشکی بیندیشیم.
باید مراقبت‌های پزشکی
پیش‌گیرانه را راه‌اندازی کنیم.
تغییر نباید ۱۰ سال دیگر،
نه پنج سال دیگر،
بلکه امروز انجام شود.
و بنابراین، امیدوارم روزی
با کمک این ابزارها،
یک نفر دیگر پدربزرگش را
مثل من از دست ندهد.


خیلی متشکرم.


(تشویق)


متشکرم.


(تشویق)


متشکرم.

