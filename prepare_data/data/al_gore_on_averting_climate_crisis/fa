
کریس بسیار متشکرم، و این واقعا افتخار بزرگیست
که این فرصت برای من پیش اومد تا برای دومین بار روی این سن بیام. من بی‌نهایت سپاسگزارم.
از حضورم در این کنفرانس خوشحالم، و از همه شما متشکرم
به خاطر ارائه نقطه نظرات خوبتون در مورد چیزایی که آن شب برای گفتن داشتم.
و این رو از صمیم قلب می‌گم، تا حدودی به دلیل — (گریه ساختگی) — نیازی که به آن دارم! (خنده)
خودتون را جای من بذارین!
من به مدت ۸ سال با هواپیمای Air Force Two پرواز کردم.
حالا باید برای سوار شدن به هواپیما کفش‌ها یا چکمه‌هامو درآرم!
(خنده) (تشویق)


براتون یه داستان کوتاهی رو نقل می‌کنم تا براتون بگم که اون برام مثل چی بود.
این یک داستان واقعیه — همه بخشای این داستان حقیقت داره.
به محض اینکه تیپر و من کاخ سفید را (گریه ساختگی) ترک کردیم — (خنده) —
از خونه مون در نشویل به سمت مزرعه کوچکمان
در ۵۰ مایلی شرق نشویل —
خودمون رانندگی کردیم.
می‌دونم که بنظر شما چیز مهمی نیست، اما — (خنده) —
از آینه به پشت سرم نگاه کردم و یکدفعه شوکه شدم.
هیچ کاروان موتوری پشت سرمان نبود.
حتما در مورد اندام خیالی چیزهایی شنیده اید؟ (خنده)
ماشین ما یک فورد تائوروس کرایه ای بود. موقع شام بود،
و دنبال یه جایی برای صرف شام بودیم.
در جاده I-40 بودیم. به خروجی ۲۳۸، لبنان، تنسی رسیدیم.
خروجی رو رد کردیم، به دنبال — رستوران شونیز رو پیدا کردیم.
رستوران زنجیره ای خانوادگی ارزان، برای برخی از شماها که در مورد آن اطلاعی ندارید.
وارد رستوران شدیم و دراتاقک نشستیم، وخدمتکار وارد شد،
داد و فریادی سر تیپر کرد. (خنده)
سفارش مارو گرفت و سپس به اتاق مجاور رفت،
و صدایش را تا حدی پایین آورد که من به سختی می‌تونستم چیزهایی رو که می‌گفت بشنوم.
و او گفت: «بله، اون معاون رئیس جمهور سابق ال گور و همسرش تیپر است.»
و مرد گفت، «بدجوری زمین خورده، اینطور نیست؟» (خنده)


یک جورایی یکسری بصیرت‌های پشت سر هم بود.
روز بعد، در ادامه داستان کاملا واقعی،
با یک G-5 به آفریقا پرواز کردم برای سخنرانی در نیجریه،
در شهر لاگوس، در مورد موضوع انرژی.
و من سخنرانی را شروع کردم با نقل چیزی که روز قبلش در نشویل
اتفاق افتاده بود.
و همانطورکه الان آن را برای شما توضیح دادم، برای اونا هم گفتم.
[اینکه] تیپر و من خودمون رانندگی کردیم، رستوران شونیز، رستوران زنجیره ای خانوادگی ارزان،
چیزی که مرد گفت — آنها خندیدند.
سخنرانیم را تمام کردم، سپس برای برگشت به خانه به فرودگاه رفتم.
در هواپیما خوابم برد، تا زمانیکه اواسط شب،
برای سوختگیری در جزایر آزورس فرود آمدیم.
بیدار شدم، در را باز کردند، برای هواخوری بیرون رفتم،
و نگاه کردم و مردی را دیدم که وسط جاده می‌دوید.
و تکه کاغذی را در دست داشت و تکان می‌داد و فریاد می‌زد،
«خبر از واشینگتن! خبر از واشینگتن!»
و من با خودم گفتم، نصف شب، وسط اقیانوس
چه اتفاقی در واشینگتن میتونه افتاده باشه؟
بعد یادم اومد که چیزهای مختلفی امکانش هست.
(خنده)


اما چیزی که اتفاق افتاد این بود که کارکنان من خیلی ناراحت بودند چون
یکی از خبرگزاری‌ها در نیجریه قبلا داستانی را در مورد سخنرانی من نوشته بود.
و این خبر تا حالا در تمامی شهرهای ایالات متحده آمریکا منتشر شده بود
— خبر در مونتری انتشار یافت، من آن را دیدم. و قصه شروع شد،
«ال گور، معاون رئیس جمهور سابق دیروز در نیجریه اعلام کرد،
'من و همسرم تیپر یک رستوران خانوادگی ارزان قیمت، با نام شونیز، دایر کرده‌ایم
و خودمان آن را اداره می‌کنیم.'» (خنده)
قبل از اینکه به خاک آمریکا برگردم،
دیوید لترمن و جی لنو دست به کار شده بودند
— یکی از آنها در نقش من با یک کلاه آشپزی سفید رنگ بزرگ،
تیپر می‌گفت: «یک همبرگر دیگه، با سیب زمینی سرخ کرده!»
سه روز بعد، یک نامه دست نویس زیبا و طولانی از طرف دوست و شریک
و همکارم بیل کلینتون دریافت کردم با این مضمون که : «ال، افتتاح رستوران جدید رو تبریک می‌گم!»
(خنده)
ما دوست داریم موفقیت‌های همدیگه در زندگی رو جشن بگیریم.


قرار بر این بود که درمورد اکولوژی اطلاعات صحبت کنم.
اما فکر کنم چون برای حضور مادام العمر در TED برنامه ریزی کردم،
شاید در فرصتی دیگه بتونم درباره اون صحبت کنم. (خنده)


کریس اندرسون: قبول!


الگور: می‌خوام در مورد موضوعی که اکثریت شماها خواستید تا در مورد آن توضیح دهم، متمرکز بشم.
در مورد بحران آب و هوا چه کاری از دست تون برمی‌یاد؟ می‌خوام آغاز کنم با —
می‌خوام چند تصویر جدید نشون بدم، و فهرست وار فقط به چهار یا پنج تا از اونا اشاره کنم.
حالا، نمایش اسلاید. من اسلاید نمایشی رو هر بار که ارائه می‌دم، به روزش می‌کنم.
تصاویر جدیدی را اضافه می‌کنم چون هر بار که اونها رو ارائه می‌دم بیشتر یاد می‌گیرم.
این مثل یه موج خروشان می‌مونه، می‌دونین؟ هر بار که جزر و مد اتفاق می‌افته،
صدف‌های بیشتری پیدا می‌کنین.
درست در دو روز اخیر، دو درجه حرارت جدید در ژانویه ثبت شد.
این فقط برای ایالات متحده آمریکا است. در گذشته، بطور متوسط درجه حرارت
در ماه ژانویه ۳۱ درجه بوده است. ماه گذشته ۳۹.۵ درجه بود.


حالا، می‌دونم که شما منتظر شنیدن خبرهای بد بیشتری در مورد محیط زیست بودید
— شوخی می‌کنم — اما اسلایدها، رئوس مطالب را مرور می‌کنند،
و سپس وارد بحث جدیدی می‌شم درمورد اینکه شما چیکار می‌تونید بکنید.
اما می‌خواستم دو مورد از اونا رو توضیح بدم.
اول از همه، این نقطه ایست که قرار است با همکاری و کمک آمریکا در گرمایش جهانی به آن برسیم،
طبق معمول ازطریق تجارت. بهره وری در برق مصرفی و کاربرد تمام انرژی
ساده و آسان است. بهره وری و حفاظت:
آن یک هزینه نیست، و یک منفعت است. علامت آن اشتباه است.
منفی نیست، بلکه مثبت است. اینها سرمایه گذاری‌هایی هستند که هزینه صرف شده را جبران می‌کنند.
اما در منحرف کردن مسیر ما بسیار موثرند.


اتومبیل‌ها و کامیون‌ها — در مورد آنها در اسلاید نمایشی صحبت کردم،
اما از شما می‌خواهم زیاد در این باره نگران نباشید.
این یک نگرانی ساده و روشن است و باید باشد،
اما گرمایش جهانی ناشی ازساختمان‌ها
بسیار بیشتراز اتومبیل‌ها و کامیون‌ها است.
اتومبیل‌ها و کامیون‌ها بسیار مهم هستند، و ما پایین‌ترین استانداردها رو در دنیا داریم،
و باید آنرا مورد توجه قرار دهیم. اما این بخشی از مسئله است.
بهره وری وسایل حمل و نقل دیگر به اندازه اتومبیل‌ها و کامیون‌ها اهمیت دارد!
منابع تجدیدشدنی در سطوح جاری بهره وری تکنولوژیکی
می‌توانند اینقدر تغییر ایجاد کنند، و با چیزی که وینود، و جان دوئر، و سایرین،
اکثر شماهایی که اینجا هستید — افراد بسیاری مستقیما با این مسئله درگیر هستند
— این بخش بسیار سریعتر از میزانی که دورنمای فعلی نشان می‌دهد رشد خواهد کرد.
جمع آوری و جداسازی کربن — که مخفف آن CCS می‌باشد
— احتمالا تبدیل به یک برنامه کشنده می‌شود
که به ما کمک می‌کند تا به استفاده از سوخت‌های فسیلی به روشی که بی خطر است ادامه دهیم.
که هنوز کاملا وجود ندارد.


خوب. حال، شما چه کار می‌توانید بکنید؟ انتشار [گازکربنیک] در منزلتان را کاهش دهید.
بیشتر این هزینه‌ها هم سودآور هستند.
عایق کاری، طراحی بهتر، خرید الکتریسیته سبز در هر جا که می‌توانید.
به اتومبیل‌ها اشاره کردم — دوگانه سوز خریداری کنید. از خودروی سبک استفاده کنید.
گزینه‌های دیگری که بسیار بهترند را شناسایی کنید. این مهم است.


مصرف کننده سبز باشید. شما در انتخاب چیزی که می‌خرید مختارید،
در انتخاب بین چیزهایی که اثر مخرب و اثرات ناگوار کمتری
در بحران جهانی آب و هوایی دارند
این را درنظر داشته باشید. تصمیم بگیرید که زندگی عاری از کربن داشته باشید.
هر کدام از شماها که در شناسایی آنها تبحر دارید،
دوست دارم از نظراتتون استفاده کنم و کمک کنم
به روشی گفته شوند که افراد بیشتر با آن ارتباط برقرار کنند.
آسونتر از چیزیکه که فکرشو می‌کنید. واقعا.
خیلی از ماهایی که اینجا هستیم این تصمیم را گرفته‌ایم و واقعا آسونه.
با انتخاب طیف کاملی از گزینه‌هایی که پیش رو دارید، انتشار کربن را کاهش دهید،
و سپس آنهایی را که بطور کامل کاهش نداده‌اید، به جایش جبران کنید
و معنی آن در آدرس climatecrisis.net به تفصیل شرح داده شده است.


یک محاسبه کننده کربن وجود دارد. تولیدات مشترک دور هم جمع شدند،
با مشارکت فعال من، نویسندگان نرم افزارهای پیشرو جهانی
در رابطه با علم پیچیده محاسبه کربن برای ساخت یک
محاسبه گر کربن مناسب برای مصرف کننده.
شما به دقت می‌توانید میزان گازکربنیک منتشر شده توسط خودتان را محاسبه کنید،
و سپس گزینه‌هایی را برای کاهش آن در اختیارخواهید داشت.
و تا زمانیکه این فیلم در ماه مه به اتمام برسد، به نسخه ۲.۰ بروز خواهد شد.
و ما می‌توانیم با کلیک کردن افست‌ها را خریداری کنیم.


علاوه بر آن، به کسب و کاری بدور از کربن بیاندیشید. برخی از ما آن را انجام داده‌ایم،
و اونقدرها هم که شما فکر می‌کنید، سخت نیست. راهکارهای آب و هوایی را با کلیه ابتکارات خود توام کنید،
صرفنظر از اینکه متعلق به جامعه فناوری، یا سرگرمی
یا طراحی و معماری هستید.
سرمایه گذاری قابل نگهداری بکنید. Majora آنرا خاطر نشان کرد.
دقت کنید، اگر شما مبلغی رو سرمایه گذاری کردید با مدیرانی که
روی عملکرد سالانه آنها حساب کرده‌اید،
هرگز درمورد گزارش سه ماهه مدیریت مدیر عامل شکایت نکنید.
در طول زمان، افراد در قبال مبلغی که دریافت می‌دارند کار انجام می‌دهند. و اگر قضاوت کنند چه قدر
از دریافتی‌شان بر اساس سود سرمایه گذاریشان روی سرمایه شما خواهد بود،
مبنی بر بازگشت کوتاه مدت سرمایه، شما تصمیمات کوتاه مدت خواهید گرفت.
چیزهای بیشتری در مورد اون می‌شه گفت.


سرعت دهنده تغییرات باشید. به دیگران بیاموزید، در مورد آن یاد بگیرید، در مورد آن صحبت کنید.
فیلمی بیرون می‌آید — و فیلم، نسخه فیلمی اسلاید نمایشی است
که دو شب پیش ارائه دادم، جز آنکه بسیار مهیج‌تر است. و ماه مه بیرون می‌آید.
بیشتر شماهایی که اینجا حضور دارید امکان این رو دارید که دیدن آنرا توسط تعداد زیادی از افراد تضمین کنید.
در نظر بگیرید کسی رو به نشویل بفرستید. به خوبی انتخاب کنید.
و من شخصا می‌خوام این نمایش اسلاید رو به افراد آموزش بدم،
با برخی از داستان‌های خصوصی که مشخصا جایگزین یک روش کلی می‌شه،
و — تنها اسلایدها نیستند، بلکه مفهومی است که می‌رسونند. و اینکه چگونه به هم ربط پیدا می‌کنند.
و بنابراین تابستان امسال یک دوره‌ای را برگزار خواهم کرد
برای گروهی از مردم که توسط افراد مختلفی انتخاب می‌شوند تا بیان و بعدا آن را ارائه بدن،
بطور دسته جمعی، در کلیه اجتماعات کشوری،
و ما هر هفته اسلاید نمایشی را برای تمامی آنها بروز خواهیم کرد
تا با مسائل روز پیش بریم.
با همکاری لری لسیگ، جایی در این پروسه،
همراه با ابزارها و با حقوق کپی و نشر محدود پست می‌کنیم،
تا جوانان بتوانند آن را با سلیقه خاص خودشان مجددا بسازند.
(تشویق)


کجا گفته شده که شما باید از سیاست دوری کنید؟
این بدین معنی نیست که اگر شما یک جمهوریخواه هستید من شما را متقاعد کنم تا دموکرات باشید.
ما به جمهوریخواهان نیز نیاز دارم. یک زمانی مسئله دوحزبی بود،
و من می‌دونم که در این گروه هم واقعا هست. از لحاظ سیاسی فعال شوید.
بگذارید دموکراسی ما آنطور که باید پیش برود.
از ایده محدودکردن انتشار دی اکسید کربن، آلودگی گرمایش زمین،
و تبادل آن حمایت کنید. دلیلش این است که: تا زمانی که ایالات متحده خارج از سیستم جهانی باشد
یک سیستم بسته نیست.
زمانیکه یک سیستم بسته شود، با مشارکت ایالات متحده،
آنگاه هر کسی که در هیئت مدیره است
— چند نفر از افراد اینجا عضو هیئت مدیره شرکتی هستند؟
زمانیکه یک سیستم بسته است، شما قانوناً مسئول خواهید بود اگر مدیرتان را وادار نکنید
تا بیشترین درآمد را از کاهش و تجارت انتشارات کربنی که قابل جلوگیری است به دست آورد.
بازار این مسئله را حل خواهد کرد اگر ما این کار را به انجام برسانیم.
در کمپین ترغیبی بزرگی که بهار امسال آغاز می‌شود شرکت کنید.
ما باید ذهن مردم آمریکا را تغییر دهیم. به این دلیل که در حال حاضر
سیاستمداران اجازه آن را ندارند تا چیزی را که نیاز است انجام دهند.


و در کشور مدرن ما، نقش منطق و خرد، دیگر
مانند گذشته شامل وساطت بین ثروت و قدرت نمی‌شود.
اکنون این تکرار آگهی‌های تلویزیونی کوتاه، جذاب، ۳۰ ثانیه ای، ۲۸ ثانیه ای است.
ما باید بسیاری از این آگهی‌ها را خریداری کنیم.
بیایید برای گرمایش زمین نام تجاری جدید تعریف کنیم، همانطور که بسیاری از شماها پیشنهاد کرده‌اید.
من به جای نابودی آب و هوا، بحران آب و هوا را می‌پسندم،
اما دوباره، آنهایی از شماها که در نامگذاری تبحر دارید، من در این مسئله به کمک شما نیاز دارم.
یکی، یک دانشمندی به من گفت، آزمونی که اکنون با آن مواجهیم،
این است که آیا ترکیب یک شست مخالف
و نئوکورتکس، یک ترکیب انجام شدنی است.
این واقعا درست است. من یه شب دیگه هم گفتم، و باز امروز تکرار می‌کنم: این یک مسئله سیاسی نیست.
دوباره، جمهوریخواهانی که اینجا هستند، این نباید جنگ حزبی باشد.
شما تاثیر بیشتری از برخی از ما دموکرات‌ها دارید.
این یک فرصت است. نه فقط این، بلکه مرتبط با ایده‌های اینجاست،
برای اینکه آنها را منسجم‌تر سازیم.
ما یکی هستیم.
بسیار از شما سپاسگزارم، قدردانی می‌کنم.
(تشویق)

