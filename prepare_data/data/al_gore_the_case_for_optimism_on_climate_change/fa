
قرار بود که عضوی از گروه «امید» باشم،
اما بعدا دیدم که رهبری بخش
« کابوس» را به عهده دارم .


( خنده حضار )


و مسلما موضوعاتی در مورد بحران آب و
هوا وجود دارد که وجود آن را تایید می کند.
و خبرهای بدی دارم،
اما کلی خبر خوب هم دارم،
می خواهم سه سوال را مطرح کنم
و برای پاسخ به اولی
باید کمی خبر های بد بدهم.
اما — صبر کنید، چون پاسخ
به سوالات دوم و سوم
واقعا خیلی مثبت است.


سوال اول اینست که،
« آیا واقعا باید تغییر کنیم؟»
و البته، ماموریت آپولو،
در بین کارهای دیگری که انجام داد
جنبش محیط زیست را هم تغییر داد،
و واقعا آغازگر جنبش امروزی محیط زیست شد.
۱۸ ماه پس از آنکه عکس «طلوع زمین» دیده شد،
اولین «روز زمین» سازماندهی شد.
و چیزهای زیادی در باره خودمان
وقتی که از فضا 
به سیاره مان نگاه کردیم، آموختیم.
و یکی از چیزهایی که فهمیدیم
تاییدی بر آنچه
داشمندان خیلی وقت بود که می گفتند.
یکی از مهمترین ترین واقعیت ها
در باره بحران تغییر آب و هوا
مربوط به آسمان است.
همانطور که این عکس نشان میدهد،
آسمان آن پهنه بی انتهایی
که به نظر می رسد نیست
وقتی از زمین به بالا نگاه می کنیم
اینطور به نظر می رسد.
پوسته نازکی از جو است
که سیاره مان را احاطه کرده.
که همین الان تبدیل به
فاضلابی آزاد برای تمدن صنعتی ما شده
و هم اکنون سازمانی پیدا کرده.
ما در هر ۲۴ ساعت ۱۱۰ میلیون تن
از گازهای آلوده و جمع کننده حرارت
را در آن تخلیه می کنیم،
بدون هیچ خرجی، این کار رو بکن.


و بسیاری از منابع
گازهای گلخانه ای هستند،
که مطمئنا وارد همه شان نمی شوم.
و روی موضوع اصلی تمرکز می کنم،
اما کشاورزی هم درگیر است.
مدیریت جنگل ها، حمل و نقل،
اقیانوس ها، ذوب شدن
لایه های یخ های دائمی.
اما می خواهم روی قلب مشکل تمرکز کنم،
و اینکه که تکیه ما همچنان بر 
سوخت های فسیلی کثیف است
برای ۸۵ درصد از تمامی انرژی
که جهان هر سال می سوزاند.
و از این عکس می بینید که
بعد از جنگ جهانی دوم،
میزان تولید گازها واقعا افزایش پیدا کرده.
و مقدار جمع شدن آلودگی های
گرم کننده جهان که توسط انسان تولید شده
که الان در جو وجود دارد
انرژی اضافه ای را در خودش نگه می دارد
که معادل ۴۰۰٬۰۰۰ انفجار
بمب اتمی در اندازه هیروشیما
در هر ۲۴ ساعت، ۳۶۵ روز در سال است.
این حقایق، بارها و بارها
مجددا بررسی شده اند،
و با محافظه کاری، این واقعیت است.
اگرچه سیاره ما بزرگ است، اما —


( صدای انفجار )


این انرژی زیادی است،
خصوصا وقتی آن را در ۴۰۰٬۰۰۰ 
در هر روز ضرب کنی.
و تمامی این انرژی اضافه گرمایی
موجب گرم شدن جو،
و تمامی نظام زمین می شود.


بیایید نگاهی به جو بیاندازیم.
این یک نمودار است
از آنچه ما معمولا
توزیع نرمال دما میدانیم.
قسمت سفید نمایش دهنده
روزهای با دمای معمولی است؛
۱۹۵۱-۱۹۸۰ را انتخاب کرده ایم.
قسمت آبی روزهای سردتر از معمول است،
قسمت قرمز روزهای گرمتر از معمول است،
اما کل نمودار در سال های۱۹۸۰
به سمت راست حرکت کرده.
و می بینید که گوشه پایین راست
نشان دهنده اعداد آماری مشخص
از روز های بسیار گرم است.
در دهه ۹۰ منحنی بیشتر حرکت کرد.
و در ۱۰ سال اخیر،
روزهای بسیار گرم
حالا بیشتر از روزهای سردتر از میانگین است.
در واقع، حالا آنها ۱۵۰ بار بیشتر
روی سطح زمین
از ۳۰ سال پیش وجود دارند.


پس حالا ما
دما هایی داریم که رکورد ها را شکسته اند.
چهارده از ۱۵ گرمترین سالهایی که تا کنون 
توسط دستگاهها اندازه گیری شده
در این قرن جوان اندازه گیری شده.
و گرمترین همه، سال گذشته بوده.
ماه پیش، ۳۷۱ ماه متوالی بوده
که از متوسط قرن ۲۰ گرمتر بوده.
و برای اولین بار،
نه تنها گرمترین ژانویه،
بلکه برای اولین بار، بیش از
دو درجه فارنهایت گرمتر
از میانگین.
این دماهای بالا 
روی حیوانات اثر گذاشته اند،
گیاهان، مردم، زیست بوم.


اما در اندازه های جهانی، ۹۳ درصد
این انرژی حرارتی اضافی
در اقیانوس ها جمع می شود.
و دانشمندان می توانند 
این جمع شدن حرارت را اندازه گیری کنند
حالا با دقتی بسیار بیشتر
در تمامی عمق ها: عمیق، 
میانه اقیانوس،
در چند صد متر ابتدایی.
و این هم، در حال افزایش است.
به یک قرن قبل بر می گردد.
و بیش از نصف این افزایش
در ۱۹ سال اخیر بوده.
این دارای عواقبی است.


اولین دسته این عواقب:
توفان های اقیانوسی قوی تر.
ابر گردباد «هایان»
بخش هایی از اقیانوس آرام را طی کرد
پنج و نیم درجه فارنهایت
گرم تر از معمول بود
قبل از آنکه به تاکلوبان اصابت کند،
به عنوان مخرب ترین توفانی
که در خشکی رخ داده.
پاپ فرانسیس،
که در این موضوع بسیار موثر بوده،
درست پس از آن، از تاکلوبان بازدید کرد.
ابر توفان سندی از مناطقی
از اقیانوس اطلس عبور کرد
نه درجه گرمتر از معمول بود
قبل از آنکه با نیویورک 
و نیوجرسی برخورد کند.
دومین بخش نتایج این موضوع
همین الان بر همگی ما اثر می گذارد.
اقیانوس های گرمتر آب بیشتری را 
به صورت بخار به آسمانها می فرستد.
متوسط رطوبت جهانی هوا 
چهار درصد افزایش یافته.
و این رودخانه های اتمسفری را ایجاد می کند.
داشمندان برزیلی آنها را
« رودخانه های هوایی» می نامند.
و آنها تمامی بخار آب اضافه 
را بالای خشکی هدایت می کنند
تا جایی که توفان
این بارش های رکورد شکن را فعال نماید.
این تصویری از مونتانا است.
نگاهی به این توفان در آگوست گذشته بکنید.
در حال عبور از روی تاکسون، آریزونا است.
واقعا دارد شهر را می شورد و می برد.
این بارش ها واقعا غیر عادی است.


جولای گذشته در هیوستن تگزاس،
برای دو روز باران بارید،
۱۶۲ میلیارد گالن.
معادل بیش از دو روز
جریان کامل آبشار نیاگارا
درست در وسط شهر،
که البته فلج کننده بود.
این بارش های بی سابقه منجر به 
سیل های تاریخی و رانش زمین شده اند.


این یکی از شیلی در سال پیش است.
و دارید می بینید که 
انبار را دارد با خود می برد.
نفتکش و ماشین ها را هم می برد.
این مربوط به اسپانیا
در سپتامبر گذشته است،
فکر کنم می تونی 
اسمش رو سیل ماشین و کامیون بذاری.
هر شب در اخبار تلویزیون اوضاع
مثل گردشی در آخرالزمان است.


( خنده حضار )


واقعا اینجوری است.


صنعت بیمه مسلما توجه کرده،
و خسارت ها روی هم جمع می شوند.
آنها ابهامی در آنچه اتفاق می افته ندارند.
و دلایل آن نیاز به کمی بحث دارد.
ما معمولا عادت به علت ها 
و معلول های خطی داریم —
یک علت، یک معلول.
این یک علیت سیستماتیک است.
همانطور که «کوین ترن برث» بزرگ می گوید،
« تمامی توفان ها حالا متفاوتند.
انرژی خیلی زیادی در جو وجود دارد،
و کلی بخار آب اضافه.
هر توفانی حالا متفاوت است.»
پس، همان حرارت اضافه
رطوبت خاک را بیرون می کشد
و موجب این خشکسالی های عمیق،
طولانی و گسترده می شود
و خیلی از آنها هم تازه در راهند.


این پوشش گیاهی را خشک می کند
و موجب آنش سوزی های بیشتر
در بخش غربی آمریکای شمالی می شود.
شواهدی از آن مطمئنا دیده شده،
خیلی از آنها.


صاعقه های بیشتر،
همینطور که انرژی حرارتی جمع می شود،
مقدار قابل توجهی
از صاعقه های اضافی هم ایجاد می شود.


این فاجعه های آب و هوایی
همچنین تاثیراتی در جغرافیای سیاسی هم دارد
و موجب بی ثباتی می گردد.
خشکسالی بی سابقه ای
که در سوریه در ۲۰۰۶ شروع شد
۶۰ درصد مزارع سوریه را از میان برد،
و ۸۰ درصد دام ها را کشت،
و ۱/۵ میلیون پناهنده این شرایط 
را به شهر های سوریه هدایت کرد،
که در آنجا با ۱/۵ میلیون پناهنده دیگر
ناشی از جنگ عراق برخورد کردند.
و همراه با دیگر عوامل،
درهای جهنمی را باز کرد
که حالا مردم می خواهند ببندند.
وزارت دفاع آمریکا مدتی طولانی است که
در باره نتایج بحران
آب و هوایی اخطار داده است،
که شامل پناهندگان،
و کمبود آب و غذا
و بیماری های واگیرمی شود.


هم اکنون ما بیماری های میکروبی را 
می بینیم که از نواحی حاره
به عرض های بالاتر منتشر می شوند؛
انقلاب حمل و نقل تاثیر زیادی داشته.
اما تغییر شرایط ،عرض جغرافیایی
را تغییر داده و نواحی
که بیماری های میکربی بومی می شوند
و نوع حاملین بیماری را تغییر داده، مانند
پشه ها و کنه هایی که ناقل آنها هستند.
بیماری واگیر زیکا هم اکنون —
ما در آمریکای شمای در محل بهتری هستیم
چون هنوز کمی سرد است
و ما سیستم بهداشت عمومی بهتری داریم.
اما وقتی که به زنان برخی از مناطق
آمریکای جنوبی و مرکزی
توصیه شد تا برای دو سال باردار نشوند —
این موضوع جدیدی است،
که باید مورد توجه ما قرار گیرد.
لانست، یکی از دوبهترین مجله پزشکی جهان،
تابستان گذشته این موضوع را
وضعیت اضطراری پزشکی نامید.
و عوامل زیادی بخاطر آن وجود دارند.


این همچنین به بحران انقراض مرتبط است.
ما در خطر از دست دادن ۵۰ درصد 
همه گونه های زنده روی زمین هستیم
تا پایان این قرن.
و تا کنون، گیاهان و حیوانات زمینی
به سمت قطب ها حرکت می کنند
با نرخ متوسط ۱۵ فوت در روز.


از قطب شمال گفتیم،
روز ۲۰ دسامبر گذشته، همان توفانی 
که موجب سیل بی سابقه
در نیمه غربی آمریکا شد،
دمای قطب شمال را بالا برد
۵۰ درجه فارنهایت بیشتر از معمول،
که باعث آب شدن قطب شمال
در میانه زمستان
تاریک و طولانی، در شب قطبی شد.
و وقنی که یخ های زمینی قطب آب شود،
سطح دریا ها بالا می رود.


عکس زیبای پال نیکلن
از جزایر سوالبارد این را نشان می دهد.
گرینلند به نظر خطرناک تر میرسد
و بخصوص، قطب شمال.
در خطرترین ۱۰ شهر جهان
با توجه به افزایش سطح دریا و جمعیت
بیشتر در جنوب و جنوب شرقی آسیا قرار دارند.
اگر آن را بر مبنای سرمایه های 
در خطر محاسبه کنی، شماره یک میامی است:
سه و نیم تریلیون دلار در خطر.
شماره سه: نیویورک و نیوآرک است.
پائیز گذشته در میامی بودم
در زمان «ابرماه»،
که روزهایی با بیشترین میزان «مد» است.
و آنجا ماهی های اقیانوس را می دیدی
که در بعضی از خیابان ها ی
ساحل میامی و لادردیل
و دل ری شنا می کردند.
و این دائما حالا در زمان
مد های بزرگ اتفاق می افته.
بدون آنکه باران بیاد — بهش میگن
«سیل روزهای آفتابی.»
آب از مسیرهای فاضلاب توفان بیرون میاد.
و شهردار میامی
در یک سخنرانی عمومی گفت
مدت طولانی از آنکه این رو
از چشم سیاست حزبی ببینیم گذشته.
این یک بحرانه که هر روز بدتر میشه.
باید فراتر از سیاست حزبی حرکت کنیم.


و می خواهم لحظه ای
این جمهوری خواهان مجلس افتخار کنیم —


( تشویق حضار )


که در پائیز گذشته شجاعت نشان دادند
و قدم جلو گذاشتند و خطری سیاسی کردند،
وحقیقت را در مورد
بحران های آب و هوا گفتند.


پس هزینه های بحران آب و هوا بالا می رود،
بسیاری از این جنبه ها وجود دارد
که حتی اشاره نکرده ام.
این مسئولیتی بزرگ است.
یکبار دیگر اشاره خواهم کرد،
چون در همایش جهانی اقتصاد
ماه گذشته در داووس،
پس از بررسی سالانه ۷۵۰ اقتصاد،
عنوان شد که بحران آب و هوا اکنون
خطر شماره یک
برای اقتصاد جهان است.
بانک های مرکزی را دارید
مانند مارک کارنی،
رئیس بانک مرکزی انگلستان،
که می گویند بیشتر
ذخایر کربنی قابل سوزاندن نیستند.
کربن های «بدون پشتوانه».
نیازی نیست تا وام های
مسکن «بدون پشتوانه» را یاد آوری کنم،
اما این همان است.
اگر به تمامی سوخت های کربنی
که سوزانده ایم نگاه کنید
از ابتدای انقلاب صنعتی،
این میزانی است که در
۱۶ سال اخیر سوزانده ایم.
این ها تمامی مخازنی است که
اثبات شده و به ثبت رسیده،
۲۸ تریلیون دلار.
آژانس جهانی انرژی می گوید
فقط این مقدار را می شود سوزاند.
پس بقیه، معادل ۲۲ تریلیون دلار —
غیر قابل سوختن است.
خطر برای اقتصاد جهانی.
و به این دلیل است که چرا 
جنبش عدم سرمایه گذاری معنی می دهد
و تنها یک امر اخلاقی نیست.


پس پاسخ به سوال اول،
«آیا باید تغییر کنیم؟»
بله است، ما باید تغییر کنیم.
سوال دوم، « آیا می توانیم تغییر کنیم؟»
این خبر هیجان انگیزی است!
بهترین پیش بینی های 
دنیا در ۱۶ سال پیش
آن بود که دنیا در ۲۰۱۰،
خواهد توانست تا
۳۰ گیگاوات ظرفیت انرژی بادی نصب کند.
ما به این هدف با 
۱۴ و نیم برابر بیشتر رسیدیم.
حالا یک منحنی نمایی
برای نصب نیروگاه های بادی دیده می شود.
و می بینیم که هزینه های آن 
به شدت کاهش می یابد.
در برخی کشور ها — مثلا آلمان،
یک نیروگاه صنعتی
با آب و هوایی که برای مثال 
چندان با ونکور متفاوت نیست —
در یک روز در دسامبر گذشته،
۸۱ درصد از کل انرژیش را
از منابع تجدید شدنی بدست آورد،
بیشتر خورشیدی و بادی.
خیلی از کشور ها بیشتر از نصف 
را بطور متوسط از این راه بدست می اورند.


خبر های خوب بیشتر:
ذخیره انرژی،
خصوصا توسط باطری ها،
در آغاز رشد فزاینده است
و دلیل آن کاهش هزینه به طرزی چشمگیر است
برای حل مشکل دوره های تولید و مصرف.
در انرژی خورشیدی،
خبر ها حتی بیشتر جالبند!
بهترین پیش بینی های ۱۴ سال پیش
آن بود که می توانیم
یک گیگاوات تا ۲۰۱۰ نصب کنیم.
وقتی ۲۰۱۰ از راه رسید،
ما این هدف را با ضریب ۱۷ عبور کردیم.
سال گذشته، با ضریب ۵۸ برابر بیشتر.
امسال در مسیر عیور
از ۶۸ برابر بیشتر هستیم.


ما می توانیم پیروز شویم.
ما داریم مسلط می شویم.
منحنی نمایی انرژی خورشیدی
شیب بیشتری دارد و مناسب تر است.
وقتی ۱۰ سال پیش به این صحنه آمدم،
اینجا بود.
ما یک پیشرفت انقلابی می بینیم
در جلورفت این منحنی های نمایی.


( تشویق حضار )


و هزینه سالی ۱۰ درصد کم شده
برای ۳۰ سال.
و همچنان در حال کم شدن است.


جامعه های تجاری 
مسلما به این توجه کرده اند،
چون در حال عبور از نقطه تعادل شبکه است.
نرخ های نفوذ ارزان انرژی خورشیدی
در حال افزایش است.
نقطه تعادل شبکه توسط 
آن خط دیده می شود، آن خط آستانه،
پایین تر از آن خط
برق تجدید پذیر ارزان تر از برقی است
که از سوزاندن سوخت های فسیلی تولید می شود.
این خط مرزی کمی شبیه به تفاوت
میان دمای ۳۲ درجه فارنهایت
و ۳۳ درجه فارنهایت است،
یا صفر و یک درجه سلسیوس.
این تفاوت بیشتر از یک درجه است،
این تفاوت میان یخ و آب است.
این تفاوت میان بازارهایی است
که یخ زده اند،
و جریان سیال سرمایه 
به سوی فرصت های جدید سرمایه گذاری.
این بزرگترین موقعیت سرمایه گذاری تجاری
در تاریخ جهان است،
و دو سوم آن
مربوط به بخش خصوصی است.
ما انفجاری از سرمایه گذاری های
جدید می بینیم.
سرمایه گذاری جهانی در تولید
الکتریسیته تجدید پذیرکه از ۲۰۱۰ آغاز شده
از سوخت های فسیلی عبور کرده.
و این فاصله از آن زمان
در حال بیشتر شدن است.
پیش بینی های آینده از این هم دیدنی تر است،
اگرچه هنوز هم به انرژی های فسیلی
با میزانی بیشتر از ۴۰ برابر
تجدید پذیر ها یارانه داده می شود.
و همینطور، اگر پیش بینی 
انرژی هسته ای را هم اینجا اضافه کنید،
خصوصا اگر فرض کنید که 
کاری که خیلی ها انجام می دهند
تا پیشرفتی برای
انواع امن تر و قابل قبول تر،
از انرژی هسته ای ایجاد گردد،
این واقعا دیدنی است.


آیا هیچ سابقه ای از بکارگیری سریع
فناوری های جدید وجود داشته؟
خوب، تعداد زیادی داشته ایم،
بگذارید به تلفن همراه نگاه کنیم.
در ۱۹۸۰، AT&T، وبعد «مابل»،
مک کنزی را برای 
انجام یک مطالعه بازار
در مورد آن تلفن های بزرگ همراه
که آنوقت ها بودند مامور کرد.
پرسیدند « چند تا می توانیم
تا سال ۲۰۰۰ بفروشیم؟»
مک کنزی برگشت و گفت، «۹۰۰٬۰۰۰»
و مسلما وقتی سال ۲۰۰۰ رسید،
اونها ۹۰۰٬۰۰۰ تا را در سه روز فروختند.
و در بقیه سال، ۱۲۰ برابر آن را فروختند.
و حالا تعداد ارتباطات همراه
از تعداد آدمهای دنیا بیشتر است.


پس دلیل آنکه نه تنها اشتباه کردند،
بلکه خیلی اشتباه کردند چه بود؟
من این سوال را خودم پرسیدم، « چرا؟»


( خنده حضار )


و فکر کنم جواب آن سه قسمت است.
اول، هزینه خیلی سریع تر
از آنکه همه پیش بینی می کردند پایین آمد،
حتی وقتی کیفیت هم بالا رفت.
و کشور های با درآمد کم، جاهایی
که شبکه تلفنی زمینی نداشتند —
یکباره به تکنولوژی جدید جهش کردند.
بیشترین رشد در کشور های در حال توسعه بود.
خوب وضعیت شبکه های برق
جهان در حال توسعه چشور است؟
خوب، نه خیلی عالی.
و در خیلی از محل ها، اصلا وجود ندارد.
در هند آدمهای بیشتری
بدون برق زندگی می کنند
تا کل جمعیت ایالات متحده آمریکا.
پس ما در این مرحله ایم:
پنل های خورشیدی روی کلبه های شیشه ای
و مدل های تجاری جدید
که آنها را اقتصادی کنند.
محمد یونس این را در بنگلادش
با کمک ریز-اعتبار تهیه کرده.
این یک بازار روستایی است.
اکنون بنگلادش سریعترین 
میزان نصب را در دنیا دارد:
بطور متوسط دو سیستم در دقیقه،
روز و شب.
و ما همه چیز مورد نیاز را داریم:
میزان انرژی که از خورشید به زمین می رسد
در هر ساعت کافی است تا نیاز انرژی تمامی
جهان را برای یک سال پاسخگو باشد.
دقیقا کمی کمتر از یک ساعت.
پس پاسخ به سوال دوم،
«آیا می توانیم تغییر کنیم؟»
مشخصا «بله».
و این حتی یک «بله» خیلی محکم است.


آخرین سوال، «آیا تغییر خواهیم کرد؟»
پاریس واقعا یک پیشرفت فوق العاده بود،
بعضی از قوانین اجباری اند
و بازبینی های مرتب بسیار ارزشمندند.
اما ملت ها منتظر نمی مانند،
آنها جلو خواهند رفت.
چین اخیرا اعلام کرده که
از اغاز سال بعد،
یک سستم ملی برای نظارت بر میزان
تولید آلاینده ها ایجاد خواهند کرد.
و احتمالا با اتحادیه اروپا 
همراه خواهند شد.
ایالات متحده
هم اکنون در حال تغییر است.
تمامی این نیروگاه های ذغال سنگی که
برای ۱۰ سال آینده پیشنهاد
شده ، لغو شده اند.
تمامی این نیروگاه های ذغال سنگی موجود
باز نشسته شده اند.
تمامی این نیروگاه های ذغال سنگی 
باز نشتگی شان اعام شده است.
تمامی شان — لغو شده اند.
ما به سوی جلو حرکت می کنیم.
سال گذشته — اگر به تمامی سرمایه گذاری
درتولید جدید الکتریسیته
در ایالات متحده نگاه کنید،
تقریبا سه-چهارم در
انرژی های تجدید پذیر بوده است.
و بیشتر آن انرژی باد و خورشید.


ما در حال رفع بحرانیم.
تنها سوال این است:
چقدر طول می کشد که انجام شود؟
پس، مهم است که خیلی از مردم سازماندهی شوند
تا روی این تغییر پافشاری کنند.
تقریبا ۴۰۰٬۰۰۰ نفر
در شهر نیویورک
در مقابل مجمع اختصاصی سازمان ملل
در این مورد، راهپیمایی کردند.
هزاران نفر، ده ها هزار،
در دیگر شهر های جهان راهپیمایی کردند.
پس بنابراین، بی نهایت خوشبینم.
و قبلا گفته ام،
ما پیروز خواهیم شد.


صحبتم را با یک داستان پایان می دهم.
وقتی ۱۳ سالم بود،
این پیشنهاد رئیس جمهور کندی را شنیدم
که انسانی را روی کره ماه فرود آوریم
و به سلامت بازگردانیم
در مدت ۱۰ سال.
و شنیدم که بزرگتر های
آن روز و زمان می گفتند،
« این کار بی توجهی است، پر هزینه است
و ممکن است شکست بخورد.»
اما هشت سال و دو ماه بعد،
لحظه ای که نیل آرمسترانگ 
قدم روی ماه گذاشت،
فریاد شادی بلندی در مرکز
کنترل پرواز ناسا در هیوستون شدیده شد.
حقیقتی کوچک در این باره وجود دارد:
متوسط سن مهندسین سیستمها،
کنترلر های داخل اتاق
در آن روز، ۲۶ سال بود،
که معنی آن، در میان سایر موضوعات،
این است که وقتی این چالش مطرح شد،
سنشان ۱۸ سال بود.


ما اکنون با چالشی اخلاقی مواجهیم
که در رسم دیگرانی است که با آنها مواجهیم.
یکی از بزرگترین شعرای 
قرن گذشته در امریکا،
ویلیام استیونس،
بیتی نوشته که همیشه با من است:
« پس از آخرین "نه"، "بله" ای می آید،
که آینده دنیا به آن "بله"، وابسته است.»
وقتی که مخالفان برده داری 
جنبش خود را آغاز کردند،
با نه و نه و نه مواجه شدند.
و پس از آن بله آمد،
جنبش حق رای زنان
و جنبش حقوق زنان
با "نه" های زیادی تا همین 
اواخر مواجه شدند، که یک "بله" بود.
جنبش حقوق مدنی،
جنبش علیه آپارتاید،
و همین اواخر، جنبش
حقوق همجنسگرایان
اینجا ایالات متحده است
و بعد از "نه" آخر، یک "بله" می آید.


هروقت که یک چالش بزرگ اخلاقی نهایتا
تبدیل به یک انتخاب دوگانه
بین آنچه درست است و آنچه غلط می شود،
نتیجه آن از پیش تعیین شده نیست
چون ما انسانیم.
نود و نه درصد از ما،
آنجا جایی است که اکنون هستیم
و به این دلیل می رویم تا پیروز شویم.
هرچه را لازم است داریم.
بعضی هنوز شک دارند که
آیا اراده برای عمل داریم،
اما من می گویم که اراده برای عمل
خود منبعی تجدید شدنی است.


خیلی متشکرم.


( تشویق حضار )


کریس اندرسن: تو دارای
ترکیبی استثنایی از توانایی هستی.
این فکر علمی که می تواند
مجموعه کاملی از مسائل را درک کند،
و توانایی تبدیل آن
به زبانی روشن.
هیچ کس دیگری نمی تواند این کار را بکند،
و به این دلیل است که تو هدایتش می کنی.
آنچه ۱۰ سال پیش دیدیم عالی بود،
و آنچه الان دیدیم عالی بود.


ال گور: خوب، ممنون از لطفت، کریس.
اما راستش را بگم، من کلی دوستهای خوب دارم
در جوامع علمی
که خیلی پر حوصله اند
و می نشینند و این چیزها 
رو برایم توضیح می دهند
بارها و بارها و بارها
تا وقتی من اون را 
به زبانی کاملا ساده بگیرم
و تا من آن را بفهمم.
و این کلید تلاش برای ارتباط است.


کریس اندرسون: در صحبت تو،
بخش اول: وحشتناک بود،
بخش دوم: بسیار امید بخش.
از کجا می دانی که همه آن منحنی ها،
همه آن پیشرفت، کافی است
تا آنچه در بخش اول نشان دادی را حل کند؟


ال گور: فکر می کنم که عبور —
می دونی، من فقط ۱۵ سال هست
که در دنیای تجارتم.
اما یکی از چیزهایی که یاد گرفتم
اینه که ظاهرا مهمه
اگر یک محصول یا خدمت جدید
از دیگری گرانتر یا ارزانتر باشد.
به نظر می رسه، این مهمه که ارزونتر باشه.


( خنده حضار )


و وقتی که از خط رد می شود،
کلی از چیزها واقعا تغییر می کند.
ما دائما از این پیشرفت ها تعجب می کنیم
مرحوم رودی دورن باخ بزرگ می گفت،
« معمولا چیزها بیشتر از زمانی
که فکر می کنی طول می کشند،
و بعد خیلی سریعتر از مدتی که
فکر می کردی اتفاق می افته.»
من قطعا فکر می کنم ما اینجا هستیم.
بعضی از آدمها حالا از عبارت
« شگفتی خورشیدی» استفاده می کنند
معنی آن وقتی ایست که
پائین تر از نقطه برابری شبکه برسد،
که در بیشتر جاها بدون یارانه باشد،
آنوقت انتخاب پیش فرض خواهد بود.


در یکی از برنامه های دیروز،
در باره اتومبیل های کرایه ای،
تلاشی برای استفاده از مقررات
برای کند کردنش در جریان است.
و معتقدم که به نتیجه نخواهد رسید.


خانمی در آتلانتا، دبی دولی،
که رئیس گروه «تی پارتی» آتلانتا ست.
آنها او را برای اعمال مالیات
بر پنل های خورشیدی و قوانینش مامور کردند.
و او تازه خودش پنل های
خورشیدی را روی سقفش گذاشته
و متوجه تقاضایشان نشد.


( خنده حضار )


و رفت و یک همکاری 
با کلوپ سیرا تشکیل داد
و یک سازمان جدیدی را ایجاد کردند
به نام « گرین تی پارتی.»


( خنده حضار )


( تشویق حضار )


و این پیشنهاد شکست خورد.
پس در انتها، پاسخ سوال شما،
ممکنه کمی به نظر چرند بیاد
و شاید هم کمی کلیشه ای،
اما ۱۰ سال پیش — که کریستیانا 
به این اشاره کرد —
آدمهایی بین شما هستند که 
نقش بسیار مهمی در این داشته اند
که این منحنی های نمایی را ایجاد کرده اند.
که خیلی هم برای بعضی هایشان
اقتصادی نبوده،
اما موجب شروع
این انقلاب جهانی شدند.
و آنچه که آدمهایی که
اینجا هستند حالا
با دانشی که به دست آورده اند
این است که داریم پیروز می شویم.
اما این مهم است که
با چه سرعتی پیروز می شویم.


کریس اندرسون: ال گور،
این واقعا قدرتمند بود.
اگر امسال سالی باشد،
که مسائل حزبی تغییر کند،
و همانطور که گفتی، دیگر موضوعی حزبی نیست،
و شما آدمهایی از هر طرف را کنار هم آوردی،
که توسط دانش پشتیبانی می شوند،
توسط این گونه از موقعیت های سرمایه گذاری،
بخاطر دلایلتان که امروز پیروز شوید —
بچه ها، خیلی هیجان انگیزه.


خیلی متشکرم.


ال گور: خیلی از شما متشکرم
که مرا به TED بازگرداندید.
متشکرم!


( تشویق حضار )

