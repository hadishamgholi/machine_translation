
دوست دارم درمورد پدرم صحبت کنم.
پدرم بیماری آلزایمر داره.
علائم بیماری حدود 12 سال پیش در او شروع شد،
و در سال 2005 وجود بیماری در او تصدیق شد.
حالا او واقعا مریضه. برای خوردن نیاز به کمک داره،
برای لباس پوشیدن نیاز به کمک داره، نمی دونه واقعا" کجاست،
یا ساعت چنده، زندگی او خیلی خیلی سخت شده.
در اکثر دوران زندگیم، پدرم قهرمان و استاد من بود،
و من شاهد از بین رفتنش در دهه گذشته بودم.


پدرم تنها کسی نیست که این بیماری را دارد. حدود 35 میلیون نفر در سراسر دنیا مبتلا به نوعی از اختلال مشاعر هستند،
و انتظار می ره که تا سال 2030، این رقم دو برابر شده و به 70 میلیون برسد.
این تعداد خیلی زیادیست.
اختلال مشاعر ما را می ترسونه. صورت سر درگم و دستان لرزان کسانیکه اختلال مشاعر دارند،
تعداد زیاد افرادی که به آن مبتلا هستند، ما را می ترسونه.
به خاطر ترس از اون ما یکی از این دو کار را انجام میدیم:
اون را انکار می کنیم: [به خودمون میگیم] "من اینطوری نمیشم، به من ربطی نداره، هیچوقت برای من اتفاق نمی افته."
یا تصمیم می گیریم که از اختلال مشاعر جلوگیری کنیم،
و اون هیچوقت برای ما اتفاق نمی افته چون ما هر کاری را بدرستی انجام داده و اون گریبان ما را نمی گیره.
من بدنبال راه سومی هستم: من دارم خودمو آماده می کنم تا بیماری آلزایمر را بگیرم.


جلوگیری چیز خوبیه، و من دارم کارهایی که برای جلوگیری از آلزایمر می کنند رو انجام میدم.
تغذیه خوبی دارم، هر روز ورزش می کنم، مغزم را فعال نگه می دارم،
اینا چیزایی است که تحقیقات نشون داده باید انجام بدهید.
اما تحقیقات همچنین نشون داده که هیچ چیزی نیست که صد در صد شما را محافظت کنه.
اگه هیولا تو را بخواد، به چنگت می یاره.
این چیزیه که برای پدرم اتفاق افتاد.
پدرم یه استاد دو زبانه کالج بود. سرگرمی او شطرنج، ورق بازی و نوشتن مطالب مخالف سرمقاله بود.
(خنده حاضرین)
به هر صورت او مبتلا به اختلال حواس شد.
اگه هیولا تو را بخواد، به چنگت می یاره.
بخصوص اگه اون شخص، من باشم، چون آلزایمر خیلی ارثی است.
بنابراین من دارم خودمو برای ابتلا به اون آماده می کنم.


بر اساس آنچه از نگهداری از پدرم و و تحقیق درمورد زندگی توام با آلزایمر یاد گرفتم،
در دوران آماده سازی ام روی سه چیز تکیه می کنم:
من چیزهایی که برای سرگرمی انجام می دهم را تغییر می دهم، روی تقویت قوای بدنی ام کار می کنم،
و این یکی سخته — دارم سعی می کنم آدم بهتری باشم.
بیایید با سرگرمی ها شروع کنیم. وقتی دچار اختلال حواس می شوید، بتدریج سخت تر و سختر از خودتون لذت می برید.
نمی تونید بشینید و با دوستان قدیمی خود گپ طولانی بزنید، چون نمی دونید اونا کی هستند.
تماشای تلویزیون گنگ و مبهم و اغلب ترسناکه.
و خواندن تقریبا" غیر ممکنه.
وقتی از فرد مبتلا به اختلال حواس مراقبت می کنید و برای اینکار تعلیم داده می شوید،
بهتون یاد می دهند که اونا را در فعالیتهای آشنا، عملی و آزاد شرکت دهید.
در مورد پدرم اینطور بود که من می گذا شتم فرمها را تکمیل کنه.
او یک استاد کالج در یه مدرسه دولتی بود، می دونست کار دفتری چه جوریه.
او اسمش را در هر ردیف امضا می کرد، همه گزینه ها را علامت می زد،
در هر قسمتی که فکر می کرد باید عددی باشه، عدد گذاری می کرد.
اما این منو به فکر برد که کسی که از من مراقبت خواهد کرد، چه کاری با من خواهد کرد؟
من دختر پدرم هستم. من مطالعه می کنم، می نویسم، و بسیار زیاد درمورد بهداشت جهانی فکر می کنم.
آیا اونا بهم نشریه های آموزشی می دهند تا بتونم در حاشیه اونا چیزی بنویسم؟
آیا بهم نمودار و نمایش هندسی می دهند تا اونا را رنگ کنم؟
بنابراین سعی دارم کارهای مشارکتی انجام بدم.
همیشه دوست داشتم طراحی کنم، بنابراین دارم اینکارو بیشتر انجام می دم هرچند خیلی خوب بلد نیستم.
من دارم کاردستی با کاغذ را یاد می گیرم. می تونم یه جعبه خیلی قشنگ درست کنم.
(خنده حاضرین)
خودم دارم بافتنی یاد می گیرم، و تا حالا تونستم یه تیکه ببافم.


اما می دونید، مهم نیست که چقدر تو اینکار خبره باشم. مهم اینه که دستانم می دونند چطور اینکارو بکنند.
چون هر چقدر چیزها بنظر آشنا تر بیایند، دستانم بیشتر به انجام آنها عادت می کنه،
چیزهای بیشتری هست که می تونم از انجامشون شاد و سرگرم باشم وقتی که مغزم دیگه از کار می افته.
می گن کسانیکه به فعالیتی مشغول هستند، شادتر هستند،
و نگهداریشون برای پرستار راحت تره، و حتی ممکنه روند رشد بیماری را کند کنه.
همه اینها برای من مثل پیروزی است.
دلم می خواد تا هر زمانی که بشه، شاد و خوشحال باشم.
خیلی از مردم نمی دونند که آلزایمر در واقع به همان اندازه که نشانه های شناختی دارد، نشانه های فیزیکی هم داره. شما تعادل خود را از دست می دهید،
خیلی از مردم نمی دونند که آلزایمر در واقع به همان اندازه که نشانه های شناختی دارد، نشانه های فیزیکی هم داره. شما تعادل خود را از دست می دهید،
عضلات دچار لرزش میشن، که باعث می شه افراد تحرک کمتر و کمتری پیدا کنند.
می ترسند اینطرف آنطرف بروند. می ترسند حرکت کنند.
بنابراین من فعالیتهایی را انجام می دم که قوه تعادلم را بپرورانم.
من برای تقویت تعادلم، یوگا و تای چی انجام می دهم، بنابراین وقتی تعادلم شروع به تحلیل رفت، هنوز قادر به حرکت هستم.
من برای تقویت تعادلم، یوگا و تای چی انجام می دهم، بنابراین وقتی تعادلم شروع به تحلیل رفت، هنوز قادر به حرکت هستم.
من ورزشهای همراه با وزنه می کنم تا عضلاتم را تقویت کنم
بنابراین وقتی عضلاتم شروع به تحلیل کردند، من وقت بیشتری دارم تا به اینطرف و آنطرف حرکت کنم.


در آخر، سومین چیز. من سعی می کنم آدم بهتری بشم.
پدرم قبل از مبتلا شدن به آلزایمر، مهربان و دوست داشتنی بود، و الآن هم مهربون و دوست داشتنی است.
من دیدم که هوش و عقلش را، شوخ طبعی اش و مهارت گفتاری اش را از دست داد،
ولی اینرا هم دیدم: او منو دوست داره، پسران منو دوست داره،
برادر و مادرم و پرستارانش را دوست داره.
و اون عشق باعث شد دلمون بخواد کنارش باشیم، حتی الان.
حتی وقتی خیلی سخته.
وقتی هر چی که تا بحال در این دنیا یاد گرفته را ازش می گیرید، قلبش بتنهایی هنوز می درخشه.
وقتی هر چی که تا بحال در این دنیا یاد گرفته را ازش می گیرید، قلبش بتنهایی هنوز می درخشه.
من هیچوقت به مهربونی پدرم و به اندازه اون دوست داشتنی نبودم.
و اونچه الان لازم دارم اینه که یاد بگیرم مثل اون باشم.
باید قلبم اونقدر پاک باشه که اگه در اثر اختلال حواس، از هم پاشید، بازهم نجات پیدا کنه.


من نمی خوام بیماری آلزایمر بگیرم.
چیزی که می خوام یه راه درمان در 20 سال اینده است، اونقدر زود که بتونه منو حفظ کنه.
اما اگه سراغم بیاد، من آماده خواهم بود.
متشکرم


(تشویق حاضرین)

