
خانواده غول‌هایی که برای آنها کار می‌کنید
می‌خواهند یک مهمانی شام
پر زرق‌وبرق بگیرند،
و همه می‌خواهند به بهترین شکل ظاهر شوند.
اما مشکلی هست —
پیراهن محبوب غول بزرگ‌تر چروک افتاده!
برای درست کردن آن باید ...
اتوی غول‌آسا را روشن کنید.


اتو برای روشن شدن
به دو باتری غول‌آسا نیاز دارد.
شما ۴ تا باتری سالم
و ۴ باتری خراب داشتید که از هم جدا بودند،
اما انگار بچه غول آنها را با هم قاطی کرده.
باید زود اتو را روشن کنید
و پیراهن را اتو کنید -
یا اینکه به غذای اصلی امشب
تبدیل خواهید شد!


چطور می‌توانید باتری‌ها را امتحان کنید
تا مطمئن شوید یک جفت سالم را
با ۷ تلاش یا کمتر پیدا می‌کنید؟


اگر می‌خواهید خودتان راه را
پیدا کنید ویدیو را متوقف کنید.
جواب در ۳
جواب در ۲
جواب در ۱


البته می‌توانید هشت باتری را بردارید
و ۲۸ ترکیب ممکن را امتحان کنید.
ممکن است در چند تلاش اول خوش‌شانس باشید.
اما اگر نباشید، چندین بار
جابجا کردن باتری‌های بزرگ
خیلی وقت خواهد برد.
نمی‌توانید به شانس اتکا کنید —
باید بدترین احتمال را در نظر بگیرید
و بر اساس آن عمل کنید.


اما لازم نیست تمام
ترکیب‌های ممکن را امتحان کنید.
یادتان باشد - در مجموع
چهار باتری سالم هست،
که یعنی هر دسته شش‌تایی که انتخاب کنید
حداقل دو باتری سالم خواهد داشت.
این بلافاصله مشکل را حل نمی‌کند،
زیرا امتحان شش باتری هم
تا ۱۵ بار ممکن است طول بکشد.
اما سرنخی از راه‌حل به شما می‌دهد -
جدا کردن باتری‌ها در دسته‌های کوچکتر
نتایج ممکن را محدود می‌کند.


پس به جای شش باتری،
بیایید سه تا را برداریم.
این گروه در مجموع سه ترکیب احتمالی دارد.
از آنجا که هر دو باتری
باید سالم باشند تا اتو کار کند،
یک شکست نمی‌تواند به شما نشان دهد
که هردو باتری خراب هستند یا فقط یکی.
اما اگر هر سه ترکیب شکست بخورد،
خواهید فهمید که در این گروه
یا یک باتری سالم است یا هیچ.
حالا می‌توانید آن سه را کنار بگذارید
و فرآیند را با سه باتری دیگر تکرار کنید.
شاید یک ترکیب پیدا کردید، اما
اگر باز هم هر سه تلاش شکست خورد،
می‌دانید که این گروه هم
بیشتر از یک باتری سالم ندارد.
الان فقط دو باتری
امتحان نشده باقی مانده است.
چون در مجموع چهار باتری سالم داشتیم
و تا حالا دوتا را کنار گذاشته‌اید،
هردو باتری باقیمانده سالم هستند.


با تقسیم باتری‌ها
به دسته‌های ۳، ۳ و ۲تایی
تضمین می‌شود که نتیجه مناسب
در ۷ تلاش یا کمتر به دست می‌آید،
فارغ از اینکه دسته‌ها را
به چه ترتیبی امتحان کنید.


بدون هیچ زمانی برای تلف کردن،
اتو زنده می‌شود،
و پیراهن را بدون
کوچکترین چروکی اتو می‌کنید.
بزرگتر خوشحال و خانواده‌اش
لباس پوشیده در مهمانی حاضر می‌شوند
... خب، تقریباً.

