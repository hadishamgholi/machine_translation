
روز خوبی برای دزد دریایی بودن است.
آمارو و چهار رفیقش،
بارت،
شارلوت،
دنیل،
و الایزا
طلا پیدا کرده‌اند:
صندوقچه‌ای با ۱۰۰ سکه.
اما حالا، دزدان باید بر اساس روش
دزدان دریایی سکه‌ها را تقسیم کنند.
به عنوان ناخدا، آمارو روشی 
برای تقسیم سکه‌ها پیشنهاد می‌دهد.
بعد، هر دزد دریایی، از جمله خود آمارو،
با بله یا نه رای می‌دهند.
اگر تقسیم بندی رای آورد، یا نتیجه مساوی
شد، سکه‌ها بر همان اساس تقسیم می‌شوند.
اما اگر رای اکثریت منفی بود،
آمارو باید روی تخته (اعدام) برود
و بارت ناخدا می‌شود.
سپس، برت روشی برای
تقسیم غنایم ارائه می‌دهد
و همه دزدان باقی مانده دوباره رای می‌دهند.
اگر روش او مردود شود،
او هم به دریا انداخته می‌شود،
و شارلوت جای او را می‌گیرد.
این فرآیند تکرار می‌شود،
و کلاه ناخدایی به دنیل و سپس الایزا می‌رسد
تا زمانی که یا روش تقسیم 
پذیرفته شود یا تنها یک دزد باقی بماند.
به صورت طبیعی، هر دزد می‌خواهد زنده
بماند و بیشترین سهم ممکن را داشته باشد.
اما چون دزد دریایی هستند، 
هیچ کدام به هم اعتماد ندارند،
به همین خاطر نمی‌توانند 
همکاری مناسبی داشته باشند.
و چون دزدان دریایی به خون تشنه هستند،
اگر کسی احساس کند که سهمش 
از سکه‌ها در هر روشی برابر است،
رای منفی می‌دهد تا ناخدا را 
برای سرگرمی به دریا بیاندازند.
در نهایت، هر دزد دریایی
کاملا منطقی فکر می‌کند
و می‌داند که بقیه هم کاملا منطقی هستند.
آمارو چطور باید سکه‌ها را
تقسیم کند تا زنده بماند؟
اگر می‌خواهید خودتان جواب را پیدا کنید،
ویدیو را متوقف کنید!
جواب در: ۳
جواب در: ۲
جواب در: ۱
اولین روشی که به ذهن می‌رسد،
این است که آمارو باید بیشتر سکه‌ها
را به عنوان رشوه به بقیه بدهد
تا احتمال قبول شدن روش خود را افزایش دهد.
اما به نظر می‌رسد خیلی بهتر
از این می‌تواند عمل کند. چرا؟
همانطور که گفتیم، همه دزدان دریایی 
می‌دانند که همگی استاد منطق هستند.
پس هنگام رای دادن، تنها 
به روش ارائه شده فکر نخواهند کرد،
بلکه همه حالات ممکن را در نظر خواهند گرفت.
و چون سلسله مراتب کاملا مشخص است،
هریک می‌توانند رای سایرین را
در هر موقعیت دقیقا پیش‌بینی کنند
و رای خود را با توجه به آن تنظیم کند.
چون الایزا نفر آخر است،
مسایل زیادی را باید در نظر بگیرد،
پس بیایید با بررسی روند فکری او شروع کنیم.
او نتیجه گیری را از آخرین
سناریوی ممکن شروع می‌کند
که او و دنیل تنها مانده‌اند.
قطعا دنیل پیشنهاد می‌کند که
همه سکه‌ها به خودش برسد
و یک رای الایزا برای
جلوگیری از آن کافی نخواهد بود،
پس الایزا می‌خواهد به هر قیمتی
از این اتفاق جلوگیری کند.
حال به نقطه تصمیم گیری قبلی می‌رویم
که سه دزد باقی مانده‌اند و
شارلوت سکه‌ها را تقسیم می‌کند.
همه می‌دانند که اگر او رای
نیاورد نوبت به دنیل می‌رسد،
و او همه سکه‌ها را برای خودش نگه
خواهد داشت و به الایزا هیچی نمی‌رسد.
پس برای تضمین رای الایزا،
شارلوت باید تنها یک سکه به او
بدهد که تنها کمی از هیچ بیشتر است.
از آنجایی که این کار
پشتیبانی او را قطعی می‌کند،
لازم نیست شارلوت به دنیل چیزی بدهد.
اگر چهار نفر باشند چطور؟
به عنوان ناخدا، بارت تنها به یک رای دیگر
احتیاج دارد تا طرح خود را تصویب کند.
او می‌داند که دنیل نمی‌خواهد
تصمیم گیری به شارلوت برسد،
پس با یک سکه رای او را تضمین می‌کند
و به شارلوت و الایزا هم چیزی نمی‌دهد.
حالا به جای اول رسیدیم و تمام پنج
دزد دریای در رای گیری حضور دارند.
با بررسی تمام حالات ممکن،
آمارو می‌داند که پس از او،
تصمیم با بارت خواهد بود،
که برای شارلوت و الایزا خبر بدی است.
پس به هریک از آنها یک سکه می‌دهد،
و ۹۸ سکه دیگر را برای خودش نگه می‌دارد.
بارت و دنیل رای منفی می‌دهند،
اما شارلوت و الایزا
با اکراه رای مثبت می‌دهند
چون می‌دانند غیر از این
به ضررشان خواهد بود.
بازی دزدان دریایی مفاهیم جذابی
از تئوری بازی را در بر دارد.
یکی مفهوم دانش عمومی است
که هر فرد به آنچه بقیه می‌دانند آگاه است
و از آن برای پیش بینی 
تصمیم آنها استفاده می‌کند.
و تقسیم بندی نهایی هم
نمونه‌ای از تعادل نش است
که در آن هر بازیکن از
استراتژی سایرین باخیر است
و روش خود را بر آن اساس انتخاب می‌کند.
با وجود اینکه نتیجه نهایی
بدتر از حالتی است
که با هم همکاری کنند،
هیچ بازیکنی نمی‌تواند از تغییر 
دادن روش خود سودی ببرد.
پس به نظر می‌رسد 
بیشتر سکه‌ها به آمارو رسید،
و بقیه دزدان دریایی باید روش‌های بهتری
برای استفاده از توانایی‌های
منطقی بی‌نظیرشان پیدا کنند،
مثل تجدید نظر در این روش
دزدان دریایی مسخره.

