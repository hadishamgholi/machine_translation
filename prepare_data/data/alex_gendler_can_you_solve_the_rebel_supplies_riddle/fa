
شما مسئول نظارت بر رساندن
تدارکات ضروری به پایگاه شورشی‌ها هستید
که در دل قلمرو دشمن قرار دارد.
برای عبور از ایست‌بازرسی پادشاهی، تمام بسته‌ها
باید از دستورالعمل سختگیرانه‌ای پیروی کنند:
اگر زیر جعبه عددی زوج نوشته شده باشد،
باید با سری قرمز مهر و موم شده باشد.


جعبه‌ها در حال بارگذاری
روی ماشین حمل بار هستند
که پیامی فوری دریافت می‌کنید.
یکی از چهار جعبه اشتباه بسته شده،
اما نمی‌دانند کدام بوده است.
تمام بسته‌ها هنوز روی تسمه نقاله هستند.
دو تا رو به پایین هستند:
روی یکی نوشته چهار،
و روی یکی نوشته هفت.
دوتای دیگر رو به بالا هستند:
روی یکی سیاه است،
و دیگری قرمز.


می‌دانید که هر گونه تخطّی از دستورالعمل
باعث مصادره کل محموله شده و متحدان شما را
در خطری بزرگ قرار می‌دهد.
اما هر جعبه‌ای که برای بررسی بردارید
دیگر به این محموله نخواهد رسید،
و شورشی‌ها از تدارکاتی که به شدت
به آن احتیاج دارند محروم خواهند ماند.
محموله تا چند دقیقه دیگر ارسال خواهد شد،
چه بار روی آن باشد یا نه.
کدام جعبه یا جعبه‌ها را
باید از روی تسمه نقاله بردارید؟


اگر می‌خواهید خودتان معما را
حل کنید ویدیو را اینجا متوقف کنید!
جواب در: ۳
جواب در: ۲
جواب در: ۱


انگار باید هر چهار جعبه را بررسی کنید
تا ببینید روی طرف دیگر آنها چیست.
اما در واقع، فقط دوتای آنها مهم هستند.


بیایید بار دیگر به دستورالعمل نگاه کنیم.
تمام چیزی که گفته این است که جعبه‌هایی که
زیرشان عدد زوج است، باید رویشان قرمز باشد.
چیزی درباره جعبه‌های با عدد فرد نگفته،
پس می‌توانیم جعبه‌ای که رویش نوشته
هفت را به حال خود رها کنیم.
جعبه با سر قرمز چطور؟
لازم نیست برسی کنیم
که عدد زیر آن زوج باشد؟
آن طور که به نظر می‌رسد، نه.
دستورالعمل می‌گوید
اگر روی جعبه‌ای عدد زوج باشد،
آنگاه باید روی آن قرمز باشد.
نگفته فقط جعبه‌های با عدد زوج
می‌توانند سر قرمز داشته باشند،
یا جعبه‌ای با سر قرمز
باید عددی زوج داشته باشد.
الزام فقط در یک جهت است.
پس لازم نیست جعبه سر قرمز را بررسی کنیم.
اما، باید جعبه سر سیاه را بررسی کنیم،
تا مطمئن شویم اشتباهاً روی جعبه‌ای
با عدد زوج قرار نگرفته باشد.


اگر ابتدا فرض کردید
قوانین بین شماره روی جعبه
و نوع درِ جعبه‌ها متقارن است،
شما تنها نیستید.
این اشتباه چنان شایع است
که نامی روی آن گذاشته‌ایم:
تصریح برآیند،
یا سفسطه در بیان.
این سفسطه به غلط فرض می‌کند
فقط به این دلیل که شرطی مشخص
برای یک نتیجه مشخص لازم است،
باید برای آن کافی هم باشد.
برای مثال، داشتن جو یک شرط لازم
برای قابل سکونت بودن یک سیاره است.
اما این به معنای کافی بودن این شرط نیست -
سیاره‌هایی مانند زهره جو دارند اما سایر
موارد لازم برای قابل سکونت شدن را ندارند.


اگر هنوز هم درک آن را دشوار می‌بینید،
بیایید به پرسشی کمی متفاوت نگاه کنیم.
جعبه‌هایی تصور کنید
که حاوی خوار و بار هستند.
می‌بینید که یکی برای انتقال به یک
رستوران استیک‌پزی علامت خورده است
و دیگری برای یک رستوران گیاهی.
و بعد دو جعبه دیگر هم
می‌بینید که سر و ته هستند:
برچسب یکی نوشته حاوی گوشت،
و دیگری نوشته حاوی پیاز.
کدام یک را باید بررسی کنید؟
خوب، ساده است -
مطمئن شوید که گوشت
به رستوران گیاهی نمی‌رود،
و جعبه‌ای که به آنجا می‌رود
حاوی گوشت نیست.
پیاز می‌تواند به هر دو جا برود،
و جعبه‌ای که به رستوران استیک می‌رود
می‌تواند حاوی هر کام از دو محصول باشد.


چرا این سناریو آسان‌تر به نظر می‌رسید؟
اساساً، این همان مسأله است -
دو امکان برای سر جعبه‌ها،
و دو امکان برای زیر آنها.
اما در اینجا، آنها بر اساس
نیازهای آشنای روزمره هستند،
و ما آسان‌تر درک می‌کنیم که
درحالی که گیاه‌خواران فقط گیاه می‌خورند،
فقط آنها نیستند که گیاه می‌خورند.
در مسأله اصلی،
قوانین بیشتر مستبدانه هستند،
و وقتی به این صورت بیان شده باشند،
دیدن ارتباط منطقی دشوارتر می‌شود.


در مورد شما، کاری کردید
که تدارکات لازم ارسال شود
تا مقاومت بتواند یک روز دیگر هم بجنگد.
و این کار را با فکر کردن
خارج از جعبه انجام دادید -
هر دو طرف آن.

