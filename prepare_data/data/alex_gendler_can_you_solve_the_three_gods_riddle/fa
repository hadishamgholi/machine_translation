
ساخته شده توسط منطق دان: ریموند اسمولیان
و عمومی شده توسط همکار او: جرج بولوس،
این معما سخت ترین 
معمای منطقی نامیده شده است.
شما و گروهتان روی یک 
سیاره باستانی سقوط کرده‌اید.
تنها راه خروج نرم کردن دل سه ارباب بیگانه،
تی، اف و آر،
با دادن مجسمه درست به آنها است.
متاسفانه شما نمی‌دانید کی به کی است.
از یک کتیبه یاد گرفته‌اید که 
می‌توانید سه سوال بله یا خیر بپرسید،
که هر کدام از یکی از 
اربابان پرسیده می‌شود.
تی همیشه راست می‌گوید،
اف همیشه دروغ می‌گوید،
و آر هربار تصادفی پاسخ می‌دهد.
اما مشکلی هست.
شما زبان آنهارا را به اندازه‌ای کشف
کرده‌اید که بتوانید هر سوالی بپرسید،
اما نمی‌دانید کدامیک از کلمات
«اوزو» و «اولو» به معنای بله
و خیر هستند.
با این وجود چطور می‌توانید 
بیگانه‌ها را از هم تشخیص دهید؟
اگر می‌خواهید خودتان پاسخ را
بیابید در اینجا توقف کنید!
جواب در: ۳
۲
۱
در ابتدا، معما نه تنها دشوار، بلکه
کاملاً غیرممکن به نظر می‌رسد.
سوال کردن چه فایده‌ای دارد
وقتی نه پاسخ را متوجه می‌شوید 
و نه حتی از صحت آن اطلاع دارید؟
اما قابل انجام است.
کلید حل معما در طراحی سوال است
به نحوی که هر پاسخی به
اطلاعات مفیدی منجر شود.
اول از همه، با قرار دادن کلمات
«اوزو» و «اولو» در سوال
مشکل ندانستن معنی آنها را دور می‌زنیم،
و بعد از آن، اگر هر سوال را
با شرایط فرضی مطرح کنیم،
دیگر اهمیتی ندارد که بیگانه
راست می‌گوید یا دروغ.
برای اینکه متوجه شوید
کار چطور انجام می‌شود،
تصور کنید سوال این است که 
دو به اضافه دو چهار می‌شود یا نه.
به جای اینکه مستقیم بپرسیم،
می‌گوییم، «اگر از شما بپرسم 
آیا دو به اضافه دو چهار می‌شود،
آیا پاسخ شما «اوزو» خواهد بود؟»
اگر «اوزو» به معنای بله باشد
و از ارباب تی پرسیده باشیم،
او با راستگویی جواب می‌دهد، «اوزو.»
اما اگر از اف پرسیده باشیم چطور؟
خوب، به سوال جاسازی شده
جواب خواهد داد «اولو،» یا نه،
پس دروغ می‌گوید و در جواب می‌گوید «اوزو.»
و اگر «اوزو» به معنای نه باشد،
پاسخ سوال جاسازی شده «اولو» خواهد بود،
و باز تی و اف جواب خواهند داد «اوزو،»
و هرکدام دلیل خود را دارند.
اگر دراین باره سردرگم شده‌اید،
علت در ساختار منطقی نهفته است.
پاسخ مثبت در مثبت و 
منفی در منفی هردو مثبت خواهد بود.
حال، می‌توانیم مطمئن باشیم اگر
سوالی به این شکل از تی یا اف بپرسیم
اگر سوال فرضی صحیح باشد
هردو «اوزو» پاسخ خواهند داد
و اگر غلط باشد «اولو»
صرفنظر از اینکه هر کلمه 
درواقع به چه معنا است.
متاسفانه، این کار درباره
آر کمکی به ما نمی‌کند.
اما نگران نباشید، می‌توانیم از 
اولین سوال برای تشخیص اربابی که
قطعا آر نیست استفاده کنیم.
سپس از سوال دوم برای اینکه 
بفهمیم تی است یا اف استفاده می‌کنیم.
و وقتی که این را فهمیدیم،
می‌توانیم درباره یکی از دو
نفر باقی مانده از او سوال کنیم.
پس بیایید شروع کنیم.
از بیگانه وسطی می‌پرسیم،
«اگر از تو بپرسم آیا ارباب سمت چپی
آر است، جواب تو «اوزو» خواهد بود؟»
اگر پاسخ داد «اوزو،»
دو احتمال وجود دارد.
ممکن است از آر سوال پرسیده باشید،
که در این صورت پاسخ بی معنی خواهد بود.
اما در غیر این صورت
از تی یا اف پرسیده‌اید،
و همانطور که می‌دانیم،
پاسخ «اوزو» از هرکدام از آنها که باشد
نشان می‌دهد سوال فرضی صحیح بوده است،
و البته ارباب سمت چپی آر است.
در هر صورت، شما می‌توانید مطمئن
باشید که ارباب سمت راستی آر نیست.
به همین صورت، اگر جواب «اولو» بود،
متوجه می‌شوید که ارباب
سمت چپی نمی‌تواند آر باشد.
حال سراغ اربابی که متوجه شده‌اید
آر نیست بروید و بپرسید،
«اگر از شما بپرسم «آیا شما اف هستید؟»
آیا پاسخ «اوزو» خواهد بود؟»
از آنجا که نگران پاسخ تصادفی نیستید،
هر پاسخی هویت او را نشان خواهد داد.
حال که می‌دانید پاسخ او درست یا غلط است،
از او بپرسید ارباب وسطی آر است یا نه.
فرآیند حذف هویت شخص 
باقی مانده را مشخص می‌کند.
اربابان خوشنود به شما کمک 
می‌کنند سفینه خود را تعمیر کنید
و آماده پرواز شوید.
اجازه می‌یابید سوال دیگری بپرسید،
از تی می‌پرسید زمین از اینجا خیلی دور است؟
و او جواب می‌دهد «اوزو.»
حیف که هنوز هم نمی‌دانید معنی آن چیست.

