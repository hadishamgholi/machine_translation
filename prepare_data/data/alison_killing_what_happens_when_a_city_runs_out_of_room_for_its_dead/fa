
یک فرصت سرمایه گذاری نادیده گرفته شده
اما بالقوه پرسود برایتان دارم.
درطول ۱۰ سال گذشته در بریتانیا
نرخ بازده قطعات خاکسپاری
نسبت به بازار مستغلات بریتانیا

حدود سه به یک بوده است.
آنجا آرامگاه‌های خصوصی هستند که برای
فروش به سرمایه‌گذاران واگذار می‌شوند،
و قیمت آنها از ٣٫٩٠٠ پوند شروع می‌شود.
و چشم انداز رشد ٤٠ درصدی دارند.
بزرگترین مزیت آن این است که
بازار تقاضای دائمی دارد.


خب این یک پیشنهاد واقعی است،
و بیرون از اینجا شرکتهایی هستند که 
واقعاً این سرمایه گذاری را ارائه می‌کنند،
اما علاقمندی من به آن، کاملاً متفاوت است.
من معمار و طراح شهری هستم،
و ظرف یک سال و نیم گذشته،
رویکردهای مربوط به 
مرگ و میر را بررسی کرده‌ام
و اینکه چگونه آنها شهرها و
ساختمانهای داخل آنها را شکل داده‌اند.


خُب در تابستان، من
اولین نمایشگاه ام را
درباره مرگ و معماری 
در ونیز برگزار کردم،
و «مرگ در ونیز» نام گرفت.
و چون مرگ موضوعی است
که تعداد زیادی از ما اصلاً 
راحت نیستیم راجع به آن حرف بزنیم،
نمایشگاه جوری طراحی شد
که کاملاً سرزنده باشد،
تا مردم به معنای واقعی کلمه
با آن درگیر شوند.
لذا یکی از نمایشگاههای ما 
یک نقشه تعاملی از لندن بود
که نشان داد چه تعداد از املاک شهر
به مرگ تخصیص یافته‌اند.
همانطور که دستتان
را روی نقشه تکان می‌دهید،
اسم آن قطعه از ملک—
ساختمان یا قبرستان—
معلوم می‌شود.
و آن شکل‌های سفیدی که می‌توانید ببینید
همگی بیمارستان و بیمارسرا
و مرده شویخانه و گورستان در این شهر هستند.
در حقیقت، اکثریت گورستانند.
می‌خواستیم نشان دهیم که اگرچه
مرگ و دفن چیزهایی هستند
که ممکن است به آنها فکر نکنیم،
همه جا اطراف ما بوده،
و قسمتهای مهم شهر ما هستند.


خُب هرساله حدود نیم میلیون نفر
در بریتانیا می‌میرند،
و حدود یک چهارم
از آن افراد مایلند دفن شوند.
اما بریتانیا، مثل بسیاری
از کشورهای اروپای غربی،
مکانهای دفنش رو به اتمام است،
بخصوص در شهرهای مهم.
و مقامات لندن مدتهاست
که به این موضوع واقف هستند،
و دلایل اصلی رشد جمعیت است،
حقیقتی که گورستانهای
کنونی تقریبا پر هستند.
رسمی در بریتانیا هست که گورها
برای همیشه اشغال باقی می‌مانند،
و به همین صورت فشارهای توسعه نیز هست
مردم می‌خواهند همان زمین را
برای ساخت مسکن،
دفتر یا مغازه استفاده کنند.


بنابراین به چند راه حل رسیدند.
مثلا اینکه شاید بتوانید همان گورها را
بعد از ٥٠ سال مجدد استفاده کنید.
یا شاید بتوانیم مردم را
در چهار طبقه دفن کنیم،
یعنی بتوان در یک محل چهار نفر را دفن کرد،
و بدین نحو می‌توانیم
استفاده بهینه‌تری از زمین کنیم،
و امیدواریم که لندن در آینده نزدیک
هنوز جا برای دفن مردم
داشته باشد.


اما از قدیم، گورستانها زیر نظر
مقامات محلی اداره نمی‌شوند.
در واقع، تعجب آور است که
در بریتانیا هیچ تعهد قانونی
برعهده هیچ کس نیست 
تا محل دفن را فراهم کند.
از قدیم، این‌کار توسط نهادهای
خصوصی و مذهبی از قبیل
کلیساها، مساجد و کنیسه‌ها صورت می‌گیرد.
اما هر ازچندی گروههای ذینفع
نیز مایل به فعالیت در آن هستند.
و می‌دانید، آنها بدنبال قطعات دفن
در اندازه‌های کوچک
و قیمت بالا هستند،
و از قرار معلوم پول خوبی هم در آن است.


پس راستش ، اگر بخواهید گورستان
خود را راه بیندازید،
یه جورهایی می‌توانید.
این زوج در ولز جنوبی،
یک خانه کشاورزی و کلی زمین کنار آن داشتند،
و می‌خواستند زمین را گسترش دهند.
کلی ایده داشتند.
اولین ایده ساخت پارکی بود
که کاروانها در آن اقامت کنند،
اما شورا مخالفت کرد.
بعد خواستند مزرعه ماهی راه بیندازند
بازهم شورا مخالفت کرد.
بعد فکر ساخت گورستان به سرشان زد
و حساب کردند با انجام این کار،
ارزش زمین خود را 
از٩٥٫٠٠٠ پوند

تا بیش از یک میلیون پوند افزایش می‌دادند.


اما این ایده بهره‌‌مند شدن از قبرستان،
یک جورهایی مسخره است، نه؟
مسئله این است که نرخ بالای
این قطعه‌های دفن
در واقع غلط‌ انداز است.
بنظر گران هستند،
اما این هزینه نشانگر این واقعیت است که
باید قطعه خاکسپاری را نگهداری کنید،
یعنی یک نفر باید برای ٥٠ سال آینده
چمنهای آن را کوتاه کند.
این یعنی پول درآوردن
از گورستان کار دشواری است.
و این دلیلی است که معمولا شوراها
یا گروههای غیرانتفاعی گرداننده آنها هستند.
اما در هر صورت،
شورا مجوز آن را به افراد می‌دهد،
و آنها در حال حاضر سعی در
ساخت گورستان خود را دارند.


پس ساده برایتان توضیح می‌دهم
چطور این اتفاق می‌افتد:
اگر بخواهم چیزی در بریتانیا بسازم،
یک گورستان بعنوان مثال،
ابتدا باید مجوز کار را بگیرم.
خب اگر بخواهم یک ساختمان تجاری
برای مشتری بسازم،
یا اگر بخواهم خانه‌ام را بزرگتر کنم،
یا می‌دانید، اگر مغازه‌ای داشته و
بخواهم آنرا به یک دفتر کار تبدیل کنم،
باید کلی طرح بکشم،
و آنها را برای اخذ مجوز
به شورا ارائه دهم.
و آنها چیزهایی مثل چگونگی تناسب آن با 
محله کنونی را در نظر می‌گیرند.
این که چطور به نظر می‌رسد.
اما آنها چیزهای دیگری را نیز
بررسی می‌کنند
از این قبیل که چه تاثیری بر
محیط محله خواهد گذاشت؟
و موارد دیگر را هم در نظر می‌گیرند،
این کهمثلا باعث آلودگی خواهد شد
یا کلی ترافیک ایجاد می‌کند
تا اینکه به چیزی برسند که من ساخته‌ام؟
همچنین چیزهای خوب.
آیا خدمات محلی مثل مغازه
در محله ایجاد می کند
جایی که مردم محلی دوست داشته باشند؟
و آنها نکات مثبت و منفی را
سنگین و سبک کرده
و تصمیم گیری می‌کنند.


خب این روند ساخت
یک گورستان بزرگ است.
اما اگر یک قطعه زمین کوچک داشته
و بخواهم چند نفر، مثلا پنج یا شش نفر،
را دفن کنم چطور؟
خب، آن وقت —
راستش نیاز به مجوز از کسی ندارم!
در واقع هیچ قانونی در بریتانیا
برای دفن وجود ندارد،
یک کم فقط در مورد
عدم آلودگی جریانهای آبی،
مثل آلوده نکردن رودها
یا آبهای زیرزمینی است.
پس در واقع، اگر بخواهید
گورستان کوچک خود را بسازید،
پس می‌توانید.


اما منظورم این است،
واقعا، کسی این کار را می‌کند، نه؟
خُب اگر شما یک خانواده اشرافی بوده
و مستغلات بزرگی دارید،
آن وقت احتمال این هست که 
یک آرامگاه در آن داشته،
و خانواده تان را در آن دفن کنید.
اما چیز واقعا عجیب این است که
لازم نیست قطعه‌ای زمین
با اندازه‌ای مشخص داشته باشید
قبل از اینکه اجازه دفن
افراد در آن را به شما دهند.
پس اساسا به آن معنی است که
در حیاط پشتی خانه شما در حومه شهر
نیز قابل اجرا است.


(خنده)


پس اگر بخواهید این کار
را در خانه خود کنید، چه؟
خُب، چند شورا
در وب سایتشان راهنمایهای لازم را دارند
که به شما کمک می‌کند.


خب، اولین چیزی که به شما می‌گویند
این است که قبل از شروع،
مجوز دفن لازم دارید —
اجازه ندارید مردم را کشته
و زیر بالکن دفنشان کنید.


(خنده)


همچنین به شما می‌گویند که لازم است
گزارشی از محل قبر نگه دارید.
ولی تقریبا الزامات رسمی همین بود.
حالا، به شما می‌گویند که ممکن است
همسایگان شما این ایده را پسند نکنند،
اما، از لحاظ قانونی،
هیچ کاری نمی‌توانند علیه آن انجام دهند.
و در صورتی که هر یک از شما
هنوز آن ایده سودآور را در سر دارید
که این قطعه‌های دفن چقدر می‌ارزند،
و چقدر ممکن است پول در بیاورید،
آنها به شما می‌گویند که
احتمال دارد ارزش ملک شما
تا ٢٠ درصد نیز کاهش بیابد.
اگر چه، در واقع، احتمالش زیاد است
که بعد از آن هیچ کس به هیچ وجه
تمایلی به خرید خانه شما نداشته باشد.


بدین ترتیب آنچه بنظرم جالب آمد،
حقیقتی است که این موضوع در کل به نحوی
نگرش ما نسبت به مرگ را بیان می‌کند.
در بریتانیا،
و فکر کنم سرتاسر اروپا ارقام مشابه باشد،
حدود ۳۰ درصد مردم هرگز با کسی 
درباره خواسته‌هایشان
پیرامون مرگ صحبت نمی‌کنند،
و حتی درمورد افراد بالای ٧٥ سال،
تنها ٤٥ درصدشان در این مورد صحبت کردند.
و می دانید، دلیل آن این است،
که آنها فکر می‌کنند مرگشان دور است،
یا فکر می‌کنند که با این کار،
آدمها را ناراحت می کنند.
و می دانید، تا حدی،
افرادی هستند که مسئولیت این
موارد را برایمان در دست بگیرند.
دولت تمام این قوانین و کاغذ بازیها
حول مسائل
مربوط به دفن جسد را دارد،
و افرادی مثل گردانندگان
مراسم تدفین نیزهستند
که تمام زندگی کاریشان را
وقف این موضوع کردند.
ولی وقتی نوبت شهرهای ما می‌شود،
و این فکر که چطور مرگ
در شهرهای ما جای گرفته است،
قوانین و طرح و ایده 
به مراتب بسیار کمتر است
از آنچه که تصور می‌کنیم.


بنابراین ما در این باره فکر نمی‌کنیم،
اما تمام افرادی که تصور
می‌کنیم به آن فکر می‌کنند—
کاری نیز در این مورد انجام نمی‌دهند.


سپاسگزارم.


(تشویق حضار)

