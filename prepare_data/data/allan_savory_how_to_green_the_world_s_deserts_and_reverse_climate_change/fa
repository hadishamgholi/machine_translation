
مرگبارترین سونامی تاریخ بشر
بزرگترین توفان ممكن را
داریم پشت سر می‌گذاریم
توفان گسترده ای كه می‌تواند
واقعیت شوم روزافزون را به رخ ما بكشد
واقعیتی كه بسیار ساده‌انگارانه
با آن برخورد می كنیم
و امیدواریم به كمك فناوری، گشایشی برای آن بیابیم.
قبل درک است
این توفان گسترده ای که ما با آن روبرو هستیم نتیجه
افزایش جمعیت ما در جهان است
كه می‌رود به جمعیتی نزدیک به ۱۰ میلیارد نفر برسد
زمین‌های زراعی دارد به بیابان تبدیل می‌شود
و تغییرات آب‌وهوایی اجتناب‌ناپذیر شده است.


در حالی كه ما فقط می‌خواهیم
همه مشكلات كنونی را به كمك فناوری
و با جایگزین كردن سوخت‌های فسیلی از سر راه برداریم.
اما سوخت‌های فسیلی، كربن، زغال سنگ و بنزین
تنها چیزهایی نیستند كه
می‌توانند تغییرات آب‌وهوایی را ایجاد كنند.


بیابان‌زایی
یا در واقع تبدیل زمین‌های زراعی به بیابان
هم بخشی از این تغییرات است كه تنها زمانی رخ می دهد كه
زمین های بایر بسیاری ایجاد كرده باشیم.
هیچ دلیل دیگری وجود ندارد.
به همین دلیل تصمیم گرفتم
روی بخش عمده زمین‌های زراعی تمركز كنم كه دارند به بیابان تبدیل می‌شوند.


پیام ساده‌ای برای شما دارم
كه بسیار امیدبخش است.
ما محیط‌های زیستی داریم
كه رطوبت تمام سال در آنها وجود دارد.
و در نتیجه خلق زمین‌های گسترده بی‌آب‌ وعلف
در آنها تقریبا غیرممكن است.
مهم نیست چه بلایی سر زمین آورده باشید، طبیعت آنرا به سرعت ترمیم می‌كند.
و زیست‌بوم‌های دیگری وجود دارند
زمین‌هایی كه چندین ماه بارش
و چندین ماه بی‌آبی را به دنبال آن تجربه می كنند،
و اینجاست كه بیابان‌زایی اتفاق می‌افتد.
خوشبختانه امروزه به كمك فناوری فضایی
می‌توانیم به این زمین‌ها از آسمان نگاه كنیم
و ببینیم چه سهمی از زمین به بیابان تبدیل شده است.
خوب طبیعتا بخش‌هایی كه به رنگ سبز می‌بینید
دچار بیابان‌زایی نشده‌اند
و بخش‌های قهوه‌ای به بیابان تبدیل شده
كه سهم بزرگتری از زمین را به خود اختصاص داده‌ است.
حدس می‌زنم بیابان‌زایی دارد در ۲/۳ پهنه زمین رخ می‌دهد.


این عكس را در بیابان تیهاما گرفته‌ام
جایی كه تنها ۲۵ میلیمتر باران در سال می‌بارد.
حالا این بشكه‌های آب را در نظر بگیرید
كه هر كدام حدود ۲۰۰ لیتر گنجایش دارند.
بیش از ۱٫۰۰۰ بشكه در هر هكتار
در یك روز آب ریخته شده
و فردای آن باز هم زمین به این شكل بوده است.
فكر می‌كنید آب كجا رفته است؟
بخش كوچكی از آن روی زمین جاری شده
و بخش عمده آن كه به زمین فرورفته
و یا دوباره تبخیر شده است.
درست مانند همان اتفاقی كه در باغچه شما رخ می‌دهد
اگر خاك را عاری از پوشش گیاهی رها كنید.
به این دلیل كه آب و كربن هر دو
متصل به مواد آلی خاك هستند،
زمانی كه خاك را از بین می بریم
كربن را به جو بازخواهیم گرداند


حالا باز هم بگویید
بیابان‌زایی تنها در زمین‌هایی رخ می‌دهد كه
لم‌یزرع و خشك یا درگیر كم‌آبی باشند
و علفزارهایی مانند این نمونه كه از علف‌های بلند پوشیده شده
در مناطق پرباران با چنین مشكلی مواجه نخواهند بود.
اما اگر از كمی نزدیك‌تر به این علفزار نگاه كنید
می‌بینید كه بخش قابل‌توجهی از خاك در این منطقه
فاقد پوشش گیاهی و پوشیده از لایه‌ای از خزه است
كه تبخیر آب را بسیارساده خواهد كرد.
این همان سرطانی است كه بیابان‌زایی نامیده می‌شود
و تا علفزار را از بین نبرد، ما را متوجه خود نخواهد كرد.


حالا به این نتیجه می‌رسیم كه دام‌ها عامل ایجاد بیابان‌زایی هستند
اغلب گاوها، گوسفندان و بزها
كه با خوردن حجم وسیعی از گیاهان
خاك را عاری از پوشش گیاهی رها كرده و باعث تصاعد گاز متان شده‌اند.
تقریبا هر كسی كه تصور كنید
از هر صنف و گروهی این را می‌داند
یا همان‌طور كه من می‌دانستم، می‌دانسته
كه این محیط‌ها مانند آنچه كه در تصویر می‌بینید
و منطقه پر از گردوخاك آفریقا، جایی كه من بزرگ شدم، است
من عاشق حیات وحش هستم
و به همین خاطر با نفرت از دام‌ها بزرگ شدم
به خاطر خرابی‌هایی كه به بار آورده بودند.
و سپس تحصیلات دانشگاهی من به عنوان یك بوم‌شناس
باز هم نفرت مرا بیشتر كرد.


خوب، الان باید اعترافی بكنم.
ما زمانی یقین داشتیم
كه زمین گرد نیست.
اشتباه می‌كردیم و باز هم ممكن است اشتباه كنیم.
بگذارید شما را به یك سفر
بازآموزی و اکتشافی دعوت كنم.


زمانی من مرد جوانی بودم
یك زیست‌شناس تازه‌كار در آفریقا
و در تبدیل زمین‌های بی‌نظیر
به پارك‌های ملی آینده مشاركت داشتم.
حدود دهه ۱۹۵۰ بود
ما هر كاری كه فكر كنید
برای محافظت از حیوانات انجام می‌دادیم
و سپس اوضاع زمین‌ها بدتر از قبل شد
اینجا می‌توانید پاركی كه ساختیم را ببینید.
حالا هیچ دامی وجود نداشت
تنها فیل‌ها بودند كه احساس كردیم تعدادشان بیش از اندازه زیاد است
من با تحقیقی اثبات كردم كه تجمع فیل‌ها در منطقه بسیار بالاست
و پیشنهاد كردم از تعداد آنها كاسته شود
تا به حدی برسد كه زمین گنجایش آنها را داشته باشد.
می‌بایست تصمیم هولناكی می‌گرفتم،
كه می‌توانست از لحاظ سیاسی هم خطرناك باشد.
پس دولت تیمی از كارشناسان را تشكیل داد
تا تحقیقاتم را بررسی كنند.
آنها این كار را انجام دادند و نظراتم را تأیید كردند
در نتیجه طی سال‌های بعد
ما ۴۰ هزار فیل را كشتیم تا جلوی خرابی بیشتر زمین را بگیریم.
و همه چیز بدتر شد، نه بهتر
من عاشق فیل‌ها بودم
و این‌كار به بزرگترین و غم‌انگیزترین اشتباه زندگی من تبدیل شد
اشتباهی كه تا لحظه مرگ همراه من خواهد بود.
البته این اشتباه درس باارزشی برای من داشت.
باعث شد كاملا مصمم شوم
تا همه عمرم را وقف پیدا كردن راه حل بكنم.


زمانی كه به آمریكا آمدم از دیدن اینكه
پارك‌های ملی اینجا هم مانند این نمونه
به بدی پارك‌های ملی آفریقا دچار بیابان‌زایی شده‌اند، شوكه شدم.
هیچ دامی در كار نبود
حداقل برای ۷۰ سال
و متوجه شدم كه محققان آمریكایی
هیچ توضیحی برای این مسئله ندارند
مگر اینكه زمین خشك است و این اتفاق طبیعتا می افتد.
پس من شروع به كاوش
در میان تمام تحقیقات انجام شده
در سراسر امریكای غربی كردم
جایی كه گاوها از زمین بیرون رانده شده بودند
تا نقش آنها در بیابان‌زایی اثبات شود
اما به نتیجه‌ای كاملا معکوس رسیدم
همانطور كه شما هم می‌توانید ببینید
این علفزار كه در سال ۱۹۶۱ سبز بوده
تا سال ۲۰۰۲ به این روز افتاده است.
كارشناسان تغییرات آب‌وهوایی
و نویسندگان مقاله‌ای كه به خروج گاوها از منطقه منجر شده بود
نام این تغییرات را «فرایند ناشناخته» گذاشته بودند.


واقعیت اینست كه ما هرگز
علل بیابان‌زایی را درك نكرده‌ایم
پدیده‌ای كه بسیاری از تمدن‌ها را از بین برده
و حالا دارد جهان ما را تهدید می‌كند
ما هرگز نمی‌توانیم از این دلایل سر دربیاوریم.
یك مترمربع از خاك را انتخاب كنید
و آنرا عاری از هر پوشش گیاهی رها كنید (مانند اینجا)
به شما قول می‌دهم دمای آن اول صبح بسیار پایین باشد
و تا ظهر بسیار گرمتر شود
از زمین های اطراف خود كه از علف و بقایای
گیاهان پوشیده شده است.
شما آب‌وهوا را در یك سطح بسیاركوچك تغییر داده‌اید
در حالی كه در همین زمان دارد
سهم زمین‌های بایر از خاك زمین بزرگ و بزرگتر می‌شود
بیش از نیمی از خاك زمین
درگیر این تغییرات آب‌وهوایی عظیم شده است.
با این حال باز هم نمی‌توانیم بفهمیم
چه چیزی این روند را ۱۰ هزار سال پیش آغاز كرده؟
و چرا در دهه‌های اخیر شتاب گرفته است؟
ما هیچ دركی از این موضوع نداشتیم.


آن چیزی كه ما نتوانستیم بفهیم این بود كه
دربخش‌هایی از زمین كه بارش و خشكسالی فصلی داشتند
خاك و پوشش گیاهی را
تعداد زیادی از حیوانات گیاهخوار
حفظ كرده بودند كه با خود
شكارچیان بسیاری را به منطقه می‌كشاندند.
آنها بهترین راه را برای دفاع در برابر
گوشتخواران انتخاب كرده و دسته‌جمعی حركت می‌كردند
هر چقدر گله بزرگتر بود، اعضای آن ایمنی بیشتری داشتند.
آنها ادرار و مدفوعشان را در حین حركت
به زمین بر‌می‌گرداندند
و حركت مانع از این می‌شد
كه پوشش گیاهی بیش از حد خورده شود
و البته گیاهانی كه لگد شده بودند
خاك را به خوبی می‌پوشاندند
درست در مسیری كه گله عبور كرده بود.


این تصویر یك علفزار فصلی معمولی را نشان می‌دهد
كه در نتیجه تنها ۴ ماه بارش به وجود آمده
و پس از ۸ ماه خشكسالی در این تصویر دیده می‌شود.
می‌توانید تغییرات ایجاد شده در دوره خشكسالی طولانی را مشاهده كنید.
حالا تمام این علف‌های خشك باید
به شكل طبیعی تجزیه شده
و پیش از فصل رویش آتی به خاك برگردند.
در غیر این صورت علفزار و خاك شروع به مردن خواهد كرد.
حالا اگر این فرایند زیستی رخ ندهد
علف‌ها شروع به اكسیدشدن می‌كنند كه فرایندی بسیاركند است
علف‌ها را از بین می‌برد
و آنها را تبدیل به ساقه‌های خشکی خواهد كرد.
باز خاك عریان شده و شروع به آزاد كردن كربن می‌كند.
برای جلوگیری از این اتفاق قرن‌هاست كه آتش را انتخاب كرده‌ایم
اما آتش هم خاك را بایر و عاری از پوشش گیاهی رها خواهد كرد
و بدتر اینكه
سوزاندن یك هكتار علفزار
می‌تواند طبیعت را بیش از ۶٫۰۰۰ خودرو
آلوده و تخریب كند.
در آفریقا هر سال علفزارها را می‌سوزانیم
چیزی بالای یك‌میلیارد هكتار از زمین
و كسی تا به حال در این مورد حرفی نزده است.
ما به عنوان محقق سوزاندن علفزارها را تأیید كرده‌ایم
به این خاطر كه فكر می‌كنیم مواد مرده را حذف می‌كند
و به گیاه شانس رشد دوباره را می‌دهد.


حالا به این علفزار خشك نگاه كنید
برای حفظ سلامت آن چه كاری می‌توانیم انجام بدهیم؟
به خاطر داشته باشید كه داریم در مورد بخش بزرگی از خاك حرف می‌زنیم
خوب! دیدیم كه نمی‌توانیم تعداد حیوانات را كاهش بدهیم
بدون اینكه موجب بیابان‌زایی و تغییرات آب‌وهوایی بیشتر شویم.
نمی‌توانیم علف‌ها را بسوزانیم
و باز هم بیابان‌زایی و تغییرات آب‌وهوایی را تشدید نكنیم.
پس چه كاری باید انجام بدهیم؟
تنها یك راه حل وجود دارد
باور كنید، فقط یك راه حل
برای ما محققان و اقلیم‌شناسان باقی‌مانده است
یك راه باورنكردنی
و آن استفاده از دام‌ها است
در دسته های بزرگ و در حال حركت
تا نقش گیاهخواران و گوشتخواران را بازی كنند
و در حقیقت شیوه طبیعت تكرار شود.
هیچ راه حل دیگری برای بشر باقی‌ نمانده است.


پس بیایید این كار را شروع كنیم.
ما این‌كار را در بخش كوچكی از این علفزار آغاز كردیم
ما بخش ابتدایی آنرا از گاوها پر كردیم تا مانند طبیعت رفتار كنیم
حالا نتیجه كار را ببینید.
تمام این علف‌ها خاك را پوشانده اند
و مدفوع دام‌ها؛ ادرار و بقایای گیاهی زمین را پر كرده
همان‌طور كه باغبان‌هایی كه اینجا نشسته‌اند، متوجه می‌شوند
خاك آماده جذب باران و نگه‌داشتن آن شده
و البته حفظ كربن و شكستن متان
ما این كار را
بدون استفاده از آتش برای تخریب خاك انجام دادیم
و گیاهان حالا می‌توانند آزادانه به رشد خود ادامه بدهند.


زمانی كه برای اولین بار متوجه شدم
هیچ راهی جز استفاده از
دام‌ها برای جلوگیری از بیابان‌زایی
و تغییرات آب‌وهوایی باقی‌نمانده
با مسئله بغرنجی مواجه شده بودم.
چگونه باید این كار را آغاز كنیم؟
ما تجربه و دانش ۱۰٫۰۰۰ ساله چوپان‌هایی را داشتیم
كه دام‌ها را گله‌گله به چرا برده بودند
اما در نهایت طبیعت را به یك بیابان بزرگ تبدیل كردند.
محققانی با دانش ۱۰۰ ساله در زمینه بارش داشتیم
كه به بیابان‌زایی شتاب داده بودند
همان‌طور كه اولین بار در آفریقا كشف كریدم
و سپس در آمریكا هم تأیید شد
و می‌توانید در تصویر ببینید
زمین‌هایی را كه دارند توسط دولت مدیریت می‌شوند.
واضح بود كه به تعداد بیشتری حیوان
برای چریدن و حركت نیاز داشتیم
و انسان طی هزاران سال
هرگز نتوانسته بود با پیچیدگی‌های طبیعت كنار بیاید.
ما زیست‌شناس‌ها و بوم‌شناس‌ها هم
هرگز با چیزی پیچیده‌تر از طبیعت برخورد نكرده‌ایم.
به همین خاطر هم من به جای اختراع دوباره چرخ
به دنبال این رفتم كه ببینم كسی پیش از من آن را ساخته است یا نه.
و تكنیك‌هایی را كشف كردم
كه می‌توانستم آنها را با شرایط بیولوژیك منطقه سازگار كنم
و با استفاده از آنها چیزی را تهیه كردم كه آنرا
مدیریت كل‌نگر و تغذیه برنامه‌ریزی شده نام‌گذاری كردیم.
به فرایند برنامه‌ریزی
كه می توانست به همه پیچیدگی‌های طبیعت پاسخ دهد
در حالی كه پیچیدگی‌های اجتماعی، محیط زیستی و اقتصادی ما را در نظر دارد.


امروزه زنان جوانی مانند این نمونه را داریم
كه در روستاهای آفریقا به روستاییان آموزش می‌دهند
چگونه دام‌های خود را در گله‌بزرگ جمع كنند
و چریدن آنها را به شكلی برنامه‌ریزی كنند كه مطابق با طبیعت باشد
نكته دیگر اینست كه دام‌ها را شب در جایی نگه‌ می‌داریم
و آنها را مانند آنكه در معرض خطر شكار هستند به حركت درمی‌اوریم
چون زمین‌های بسیاری در اختیار داریم
و جایی آنها را در شب نگه‌داری می‌كنیم كه
زمین را برای كشت محصول آماده كنند
به این سادگی بازده محصولات ما رشد چشمگیری داشته است.


بیایید به بخشی از نتایج این كار نگاه كنیم.
اینجا زمینی نزدیك به زمین آزمایشی ما در زیمباوه است.
كه چهار ماه بارش بسیارعالی را تجربه كرده
و باید منتظر فصل طولانی خشكسالی می‌باشد.
اما همانطور كه می‌بینید، تقریبا همه آب باران
از سطح خاك تبخیر شده است.
رودخانه با اینكه بارش‌ها به تازگی تمام شده‌اند، خشك شده
و ۱۵۰٫۰۰۰ نفر ساكنان منطقه
كاملا وابسته به كمك‌های غذایی هستند.
حالا بیایید در روزی مشابه به زمین ما برویم
با همان میزان بارش و نگاهی به آن بیندازیم.
رودخانه ما خروشان، سالم و پاك است.
بسیارخوب!
محصول بوته‌ها، علف‌ها، درخت‌ها و گیاهان خودرو
و هر چیزی كه تصورش را بكنید بارورتر است
و هیچ نگرانی از سال‌های خشك وجود ندارد.
این كار را تنها با افزایش تعداد گاوها و بزها انجام داده‌ایم
۴۰۰درصد
و چریدن آنها را به نحوی طراحی كردیم كه از طبیعت تقلید شده باشد
فیل‌ها و بوفالوها هم اضافه شدند
زرافه‌ها و هر حیوان دیگری كه به آن دسترسی داشتیم.
اما پیش از اینكه شروع كنیم، زمین ما چیزی شبیه به این بود.
خاك عاری از پوشش گیاهی ۳۰ سال بود كه طی فرسایش داشت از بین می‌رفت
و اهمیتی نداشت كه چقدر باران دریافت كرده است.
خوب! درخت علامت‌گذاری شده و تغییرات را ببینید
از زمانی كه به كمك دام‌ها روند طبیعی را آغاز كردیم.
این منطقه دیگری است
كه زمانی بایر بوده و تحت اثر فرسایش قرار داشته
كافی است به پای این درخت كوچك نگاه كنید
تا ببینید ۳۰ سانتیمتر از خاك از دست رفته است. خوب!
حالا دوباره به تغییرات نگاه كنید
باز هم فقط از دام‌ها برای شبیه‌سازی طبیعت استفاده شده است.
می‌بینید كه درخت‌های به زمین افتاده‌ای وجود دارند
چون خاك حاصلخیزتر فیل‌ها را به سمت خود كشیده است.
این زمین در مكزیك شرایط هولناكی داشت
من ناچار شدم آن تپه را برای نشانه‌گذاری انتخاب كنم
چون تغییرات بسیار شگرف بوده است.


(دست‌زدن حاضران)


از دهه ۱۹۷۰ كمك به خانواده‌ای در صحرای كارو را آغاز كردم
و بیابانی را كه در سمت راست می‌بینید
به علفزار تبدیل كردیم
حالا نوه‌های آنها در این زمین زندگی می‌كنند
و به آینده بهتر امیدوار هستند.
نگاهی هم به تغییرات فوق‌العاده در این زمین بیندازید
جایی كه كاملا ترمیم شده‌
و هیچ چیزی جز شبیه‌سازی طبیعت آنرا به زندگی برنگردانده است.
و دوباره نسل سومی از خانواده
كه سرگرم زندگی در این محیط هستند.


علفزارهای وسیع پاتاگونیا
همان‌طور كه می‌بینید به بیابان تبدیل شده‌اند.
مردی كه در وسط ایستاده، محققی آرژانتینی است
كه در حال ثبت تخریب پایدار خاك منطقه
برای تمامی سال‌هایی كه تعداد گوسفندان مرتبا در منطقه كم شده است می باشد.
آنها گله‌ای ۲۵٫۰۰۰تایی از گوسفندان را به این منطقه آوردند
تا دقیقا شرایط طبیعی شبیه‌سازی شود
و چیزی حدود ۵۰درصد افزایش
در تولیدات منطقه را تنها در سال اول ثبت كردند.


حالا اینجا در منطقه وحشی شاخ آفریقا هستیم
چوپانان گله‌ها را برای شبیه‌سازی طبیعت آماده كرده‌اند
و می‌گویند این تنها روزنه امید آنهاست
برای نجات خانواده و فرهنگشان.
۹۵درصد از این زمین
می‌تواند مردم را فقط به كمك دام‌ها تغذیه كند.


به شما یادآوری می‌كنم كه دارم در مورد
خاك زمین حرف می‌زنم كه سرنوشت ما را در دست دارد
و شامل مناطق بكر بسیاری روی زمین می‌شود
مناطقی كه تنها دام‌ها می‌توانند مردم را سیر كنند
از تقریبا ۹۵درصد زمین.
آنچه كه همگی ما داریم در جهان انجام می‌دهیم
می‌تواند مانند سوخت‌های فسیلی
و حتی بیشتر از آنها موجب تغییرات آب‌وهوایی شود.
اما بدتر از آن تبعات این تغییرات، یعنی فقر، گرسنگی
خشونت، از هم پاشیدن اجتماعی و جنگ است.
همین حالا كه دارم با شما صحبت می‌كنم
میلیون‌ها زن، مرد و كودك
رنج میبرند و در انتظار مرگ هستند.
اگر این اوضاع ادامه پیدا كند
دیگر قادر به توقف تغییرات آب‌وهوایی نخواهیم بود
حتی اگر مصرف سوخت‌های فسیلی را كنار بگذاریم.


فكر می‌كنم به شما نشان دادم كه چطور می‌توانیم با طبیعت كنار بیاییم
با هزینه‌ای بسیار اندك
و همه چیز را به شكل اول خود برگردانیم.
ما همین حالا هم كار مشابهی انجام داده‌ایم
نزدیك به ۱۵میلیون هكتار زمین
در ۵ قاره
و كسانی كه بیشتر از من
درباره كربن می دانند
میزان حفظ آن در خاك را محاسبه كنند
اگر ما كاری را كه برایتان توضیح دادم، انجام بدهیم
می‌توانیم كربن كافی را از جو زمین بگیریم
و به شیوه‌ای كاملا ایمن آنرا در خاك علفزارها نگهداری كنیم
برای هزاران سال
و اگر تنها این كار را در نیمی از علفزارهای زمین انجام بدهیم
همان‌طور كه دیدیم
می‌توانیم بشر را به دوران پیش از انقلاب صنعتی برگردانیم
در حالی كه غذای كافی برای همه انسان‌ها داریم.
من به اندك تلاش و هزینه‌ای فكر می‌كنم
كه می‌تواند امید بیشتری را برای سیاره ما به ارمغن بیاورد
برای بچه‌های ما
فرزندان آنها و همه بشریت.


سپاسگزارم.


(دست‌زدن حاضران)
متشكرم.


متشكرم كریس.


كریس اندرسون: متشكرم
و مطمئنم همه كسانی كه اینجا هستند، مانند من
صدها پرسش دارند و دلشان می‌خواهد صمیمانه از تو تشكر كنند.
تنها یك سئوال كوتاه بپرسم.
زمانی كه اولین‌بار گله‌ها را به زمین‌های بایر آوردی
بیابان‌ بودند. چطور این دام‌ها را سیر می‌كردی؟
چطور كار را شروع كردی؟


آلن سیوری: خوب، زمان طولانی را صرف این كار كردیم
و تنها دفعه‌ای كه ناچار به تهیه تغذیه برای دام‌ها شدیم
در حین احیای معدنی بود
كه زمین آن ۱۰۰درصد بایر بود.
اما سال‌ها پیش بدترین زمین ممكن را در زیمباوه داشتیم
من جایزه‌ای ۵ پوندی گذاشته بودم
برای كسی كه در فاصله‌ای بیش از ۱۶۰ كیلومتر
بتواند یك گیاه پیدا كند
كم نیست، مسافت ۱۶۰ كیلومتری،
و در چنین زمینی ما تعداد دام‌ها را سه برابر كردیم
در سال اول، بدون اینكه آنها را دستی تغذیه كنیم
فقط با حركت و شبیه‌سازی طبیعت
و البته قوانین و منحنی‌ها
این كمی برای توضیح پیچیده است؛ اما چیز دیگری در كار نبود.


سی.ای: عالی است، چه ایده جالب و حائز اهمیتی
بهترین نویسندگان وبلاگ ما به سراغ شما می‌آیند تا با شما صحبت كنند
و مایلم که بیشتر در این مورد بدانم
و اطلاعات بیشتری رد وبدل شود. آ.اس: عالی است.


سی.ای: این یك سخنرانی فوق‌العاده بود
فكر می‌كنم كه بدانید ما همگی شما را تحسین می‌كنیم.
متشكرم. آ.اس: خوب! متشكرم. متشكرم. از تو هم متشكرم كریس.


(دست‌زدن حضار)

