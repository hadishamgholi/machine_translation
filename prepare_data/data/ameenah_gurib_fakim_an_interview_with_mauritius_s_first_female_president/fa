
استفانی بوساری: رئیس جمهور امینه،
ممنون از اینکه به ما پیوستید.


از بیشتر سخنرانان TED که می‌روند،
شما بیشتراز حد تصور موفق شده‌اید.
امینه غریب فکیم: (می‌خندد)
س.ب: شما دکترای شیمی آلی دارید،
معاون دانشگاه موریس هستید،
یک کارآفرین موفق،
شما جایزه‌های متعددی را برای فعالیت خود
در زمینه علم دریافت کرده‌اید
و شما نخستین رئیس جمهور زن مسلمان
در آفریقا هستید.


(تشویق)


و البته شما برای صحنه
TEDGlobal ناآشنا نیستید؛
شما در سال ۲۰۱۴ یک سخنرانی ارائه کردید.
آیا در آن زمان هیچ علاقه‌ای
به سیاست داشتید؟
چطور از پژوهش به ریاست جمهوری روی آوردید؟


امینه غریب فکیم: ممنون، استفانی.
اول از همه می‌خواهم از TED تشکر کنم
که این فرصت را به من داد
تا امروز اینجا باشم.
و همچنین می‌خواهم از دولت تانزانیا
و رئیس جمهوری تشکر کنم
که از من استقبال کردند.
و همچنین از همکاری سرکنسول ما،
آقای ریزوی، که اینجا حضور دارند
و از حضور ما در اینجا بسیار حمایت کردند.
حالا برای پاسخ به سوال شما،
که پرسیدید آیا علاقه‌ای به سیاست داشتم؟
پاسخ مستقیم خیر است.
من جهان سیاست را انتخاب نکردم؛
جهان سیاست مرا انتخاب کرد.
برای همین این جا هستم.


(تشویق)


س.ب: خب، آیا چیزی در زندگی شما وجود داشته
که باعث شد فکر کنید
روزی رئیس جمهوری کشورتان شوید؟
آیا هرگز تصورش را می‌کردید؟


ا.غ.ف: البته که نه.
من فکر می‌کنم که سفر
بلافاصله پس از TED آغاز شد.
وقتی برگشتم، این روزنامه‌نگار
به من تلفن کرد و گفت:
«می‌دانید، نام شما برای ریاست جمهوری کشور
فراخوانده شده است.»
گفتم: «خانم، اشتباه می‌کنید،


چون من ابداً هیچ علاقه‌ای ندارم.»
او گفت: «نه، جدی است.
آیا می توانید بیایید و
به شکل یک بیانیه به من بگویید؟
پس باشه، می‌آیید؟»
البته روزنامه‌نگاران رفتند
بلافاصله روز بعد عکس
مربوط به سخنرانی TED را
همراه با نامم، امینه غریب فکیم، دیدم
به عنوان «کاندیدای ریاست جمهوری؟»
همراه با یک علامت سوال خیلی کوچک —
مردم علامت سوال را ندیدند،
آنها فقط نام و عکسم را دیدند.


و این یک تبلیغ بود.
و بعلاوه همانطور که گفتید،
طرح جالب توجهی بود
زیرا این طرحی بود
که آنها می‌خواستند کسی را داشته باشند
که معتبر باشد،
از نظر سیاسی بی‌طرف باشد
و همزمان، متعلق به یک اقلیت باشد.
چون در موریتانی اسلام
یک اقلیت مذهبی به شمار می‌آید.
چون ما در موریس نژاد مردم را
براساس ارزش عقاید مذهبی
طبقه بندی می‌کنیم.
و— من یک زن بودم.
در نتیجه این، مسئله را
بسیار جالب توجه می‌کرد.


و به این ترتیب
این مبارزه انتخاباتی آغاز شد.
مردم گفتند: «چرا که نه؟»
یک نکته حائز اهمیت وجود دارد، استفانی،
چون به طور معمول رئیس جمهوری
بعد از انتخابات انتخاب می‌شود.
و اینجا ما یک طرحی داشتیم
که در طول مبارزه انتخاباتی
و قبل از فرایند انتخابات نام رئیس جمهوری
به پرچم زده می‌شود.
بنابراین وقتی مردم رأی دادند فهمیدند
که از برخی نقطه نظرات
این زن مسلمان رئیس جمهور آنها خواهد شد.


س.ب: آیا به عنوان یک زن
احساس می‌کنید مهم است
که اولین زن رئیس جمهور در کشورتان باشید؟


ا.غ.ف: به دلایل زیادی مهم است.
فکر می‌کنم شما به آمار هولناک
دو رئیس جمهوری زن
در کل آفریقا اشاره کردید.
اما مهمتر از آن،
فکر می‌کنم این هم مهم است
که با سابقه‌ای که من دارم بیایند —
منظور از سابقه از نظر نژاد نیست
بلکه از نظر پژوهش و کارآفرینی است —
تا آنجا باشید،
تا الگویی باشند برای آن دخترکی
که در روستای من بزرگ می‌شود
تا بگوید: «بله، ممکن است.»
ممکن است.


(تشویق)


این نیز مهم است استفانی،
در حالی که من در مورد تنوع —
تنوع در وسیع ترین معنای کلمه صحبت می‌کنم.
ما دیده‌ایم هر زمان
تنوع جنسیتی وجود داشته باشد،
هر زمان آزادی وجود داشته باشد،
هر زمان گفتگو وجود داشته باشد،
در این هنگام است
که جوامع سازنده‌تر هستند.
وقتی درباره عصر طلایی اعراب صحبت می‌کنیم،
نمی‌توانیم از ابن سینا،
ابن هیثم،
ابن رشد،
ابن مَیمون بگذریم.
این زمانی بود که فرهنگ ها و مذاهب —
با هم گفتگو می‌کردند.
آنها با هم در صلح بودند.
و دراین زمان بود
که آنها بسیار سازنده بودند.
من می‌گویم: این دیوارها را خراب کنید.


س.ب: دقیقاً، دقیقاً.


(تشویق)


ا.غ.ف: دیوارهای فرضی یا غیره.


س.ب: بیایید درباره یکی دیگر از فضای کشمکش
که با آن دست و پنجه نرم کردید صحبت کنیم.
به عنوان یک زن مذهبی و همچنین یک دانشمند،
دین و علم به گونه‌ای در تضاد یکدیگرند.
همیشه اینطور نبوده،
اما مایلم نظرات شما را
درباره اینکه چطور این دو را تطببیق دادی
و خود شما چطور این دو را
با هم سازگار کردید بدانم.


ا.غ.ف: آنها با هم ناسازگار نیستند.
منظورم این است که اگر یک دانشمند باشید،
مایل هستید به کمال بدن انسان،
به نحوه عملکرد آن بنگرید.
اگر به طبیعت به طور کلی نگاه کنید.
همچنان از کمالی که
با آن تمام اکوسیستم باهم همخوانی دارد
متحیر می‎شود.
هرچند سنتی‌ها، کسانی که مذهبی هستند،
به شما می‌گویند: «بله،
تکامل وجود داشته است.»
حتی پاپ هم، موافق وجود تکامل است.
اما همیشه این پرسش وجود دارد:
اول چه چیزی آمده است؟
چه چیز قبل از آن وجود داشته است؟
وقتی از لایه‌های مختلف تکامل سخن می‌گوییم،
همیشه سوالی می‌پرسیم،
حتما قبل از این چیزی بوده.
خب، من هم بر این عقیده‌ام که بله،
یک قدرت روحانی است
که این فرایند را هدایت می‌کند،
و این چیزها به طور تصادفی
اتفاق نیفتاده‌اند.
حالا، می‌خواهید آن را دینداری بنامید،
یا این قدرت روحانی را
به هر اسمی که می‌خواهید بنامید
— براهما، الله، سه گانه مقدس —
و هرچیز دیگر —
اما همچنان معتقدم این دو در تضاد نیستند.
می‌توانند با هم سازگار باشند.


س.ب: خب، بیایید
به یکی از علایق شما وارد شویم — علم.
شما تکلیف خودتان را با آن روشن کرده‌اید.
و همیشه مشتاق علم بوده‌اید.
جایی خواندم وقتی خیلی جوان بوده‌اید،
به یک مشاور راهنمای شغلی مراجعه کردید
و به آنها گفتید می‌خواهید یک شیمی‌دان شوید
و آنها گفتند: «نه، این کار پسرانه است.
پسران کارهای علمی می‌کنند.»
آیا آن حرف تو را برای فراگیری علم
و موفقیت در آن زمینه مصمم‌تر کرد؟
چطور به آن حرف پاسخ دادی؟


ا.غ.ف: خب، در ابتدا
باید بگویم پیش از اینکه
به آن مشاور شغلی رجوع کنم
معلم‌های فوق‌العاده ای داشتم
که به من انگیزه می‌دادند.
و این چیزی است که دوست دارم
توجه شما را دوباره به آن جلب کنم،
سیستم آموزشی ما.
ما باید این یادگیری
طوطی‌وار را دور بیندازیم.
باید اطمینان حاصل کنیم
که خلاقیت کودکان را هدایت می‌کنیم
و آنها نیاز به خلاق بودن دارند.
و اگر می‌خواهیم راه دانشمند شدن را
برای آنها فراهم کنیم،
آنها باید در هر کاری که انجام می‌دهند،
بیشتر و بیشتر کنجکاو شوند.


و هر بار — دقیقاً هر بار —
که به آن مشاور شغلی مراجعه می‌کردم،
به من نگاه می‌کرد و می گفت:
"می‌خواهی چکار کنی؟"
من می‌گفتم: "می‌خواهم شیمی بخوانم."
" خب، شما نباید شیمی بخوانی
چون این رشته مردانه است.
و در ضمن، وقتی برگردی
کاری برای شما وجود نخواهد داشت."
بنابراین به خانه برگشتم،
و من یک مشوق بی نظیر
در خانه داشتم که پدرم بود.
او گفت: "می‌خواهی چکار کنی؟ او چه گفت؟"
گفتم: "این چیزی است که اوگفت..."
پدرم گفت: "حالا می‌خواهی چکار کنی؟"
گفتم: "می‌خواهم شیمی بخوانم."
همینطور هم شد.
و می‌خواهم یک چیز بگویم:
همیشه قلبت یک چیز را دنبال می‌کند.
و قلب من همیشه به دنبال شیمی بود.
کاری کردم که شدیداً به آن علاقه داشتم
و بعضی وقت ها فکر کردم
که این تفکر را پرورش داده بودم
که اگر به کاری که انجام می‌دهی 
واقعاً علاقه داشته باشی،
مجبور نخواهی بود
یک روز در زندگیت را کار کنی،
تا جایی که می‌دانم
این جمله از کنفسیوس است.


(خنده)


س.ب: پس آیا به عنوان کسی در موقعیت خودت،
احساس تکلیف می‌کنی
تا دختران جوان به خصوص در این قاره را
برای تحصیل در رشته‌های اصلی ترغیب کنی؟
آیا این چیزی است
که فعالانه در آن کار می‌کنی —


ا.غ.ف: می‌دانید، چند روز پیش، استفانی،
گفتگوهای زیادی درباره
اهداف توسعه پایدار شنیدیم.
برای مثال می‌دانیم که
آفریقا باید امنیت غذایی داشته باشد،
باید از نظر انرژی تامین شود،
باید از نظر آب تامین شود.
اگر می‌خواهیم به این سطح از توسعه برسیم —
برنامه ۲۰۳۰ خیلی دور از ذهن نیست —
اگر موفقیت می‌خواهید،
باید جوانان تحصیل کرده‌ای
در آفریقا داشته باشیم.
و یکبار دیگر این حرف کلیشه‌ای را می‌زنم:
نمی‌توانید به چیزی دست پیدا کنید
نمی‌توانید یک مسابقه فوتبال را ببرید،
اگر ۵۲ درصد تیم‌تان را
بیرون از زمین نگه دارید.
ممکن نیست.


(تشویق)


س.ب: بله.


ا.غ.ف: ما به افراد تحصیل کرده نیاز داریم،
ما به بینش زنان نیاز داریم،
و باید آنها را به این مرتبه برسانیم.
واین نقطه‌ای است که تلاش زیادی را می‌طلبد
تا واقعاً آنها را
از سن نوجوانی با انگیزه کنیم،
تا به آن دختر بگوییم
که او می‌تواند هر کاری را انجام دهد.
و اگر این پیام از طرف پدرش داده شود،
اگر این پیام از طرف برادرش داده شود،
تأثیر گذارتر خواهد بود.
باید به او بگوییم که هر چیزی ممکن است
و می‌تواند انجام دهد.
ما باید از سن پایین
اعتماد به نفسش را بپرورانیم،
اما مهم تر از آن،
نیاز داریم نگاهی به کتاب‌ها بیندازیم
چون تصورات غلط بسیاری وجود دارد.


سال قبل، خیلی غافلگیر شدم
وقتی به یک مناظره در روز زن رفتم.
آنها یک نظرسنجی انجام دادند
و از این دختران پرسیدند
چند زن مخترع داریم،
چند زن دانشمند داریم.
و تعجب می کنید که تقریباً هیچ کس نمی‌دانست
که آدا لاولیس دانشمند کامپیوتر
آنجا حضور داشت،
و ماری کوری که با دو جایزه نوبل
همچنان الگو است.
از این رو کارهای زیادی برای انجام هست
تا همه این تعصبات جنسیتی را
در سنین کم از بین ببریم؛
اعتماد را در آن دختر تقویت کنیم؛
تا به او بگوییم او هم می‌تواند کاری را
انجام دهد اگر نه بهتر از برادرش.


س.ب: بله.


(تشویق)


ممنونم.


خب به موضوعی بپردازیم
که شما درآن خیلی فعال بوده‌اید،
تنوع زیستی.
شما به طور صریح گفتید که این حوزه‌ای
است که آفریقا باید آن را قبول کند.
ما یک میراث فراوان غنی گیاهی داریم
که می‌توانند صنعت داروسازی را توسعه دهند.
لطفاً کمی برایمان توضیح دهید
که چطور مهارت‌هایتان را
برای توسعه این حوزه به کار گرفتید؟


ا.غ.ف: سپاسگزارم.
دیروز داشتم به یکی از
سخنرانی‌ها گوش می‌دادم؛
سخنرانی درباره نیاز آفریقا برای تبدیل شدن
به یک اقتصاد دانش‌بنیان بود.
آفریقا میراثی بسیار غنی دارد.
آفریقای سیاه، جنوب آفریقا،
دارای بیش از ۵٫۰۰۰ گونه گیاهی دارویی است
که در آن نهفته است.
و در واقع در سخنرانی من درسال ۲۰۱۴،
با یک جمله بیرون آمدم:
"تنوع زیستی زیربنای حیات روی زمین است."
و اگر ما از این تنوع زیستی مراقبت نکنیم،
اگر از آن حفاظت نکنیم،
اگر آن را به شیوه مناسب مهار نکنیم،
زندگی خود را روی این سیاره تهدید می‌کنیم.
وقتی در مورد مشارکت کشورهای شمالی
در صندوق سبز برای حفاظت
از سیاره‌مان صحبت می‌شود،
خیریه نیست.
این کار برای تامین معیشت جمعی
در این سیاره است.
بنابراین این چیزی است
که باید مورد توجه قرار گیرد.


حال وقتی درباره
به کارگیری این تنوع زیستی
در آفریقا صحبت می‌کنیم،
غافلگیر می‌شوید وقتی بفهمید
بالغ بر ۱٫۱۰۰ داروی موثر
که در بازار داریم،
تنها ۸۳ نوع از آنها
از گیاهان آفریقایی هستند.
چرا اینگونه است؟
چون ما مسئول هستیم؛
ما آفریقایی‌ها.
ما به دانش سنتی خود بها نمی‌دهیم.
به آنها مانند پزشکی معالج به ضد
ارزش نمی‌دهیم.
نگاه کنید چین چه کرده‌است.
از سال ۲۰۱۶، چین همانند پزشکی معالج به ضد،
به پزشکی سنتی چینی
اهمیت می‌دهد.
دولت ما، مردم ما، حمایت نکرده‌اند،
این دانش را نادیده گرفته‌اند.
اگر می‌خواهید درباره تبدیل آفریقا
به یک قاره خلاق جدی باشید،
این چیزی است که باید
به طور جدی به آن توجه کنیم،
ما باید شروع به مستندسازی کنیم،
ما باید شروع به تدوین این دانش کنیم
و متاسفانه، ما در حال مسابقه
در برابر زمان هستیم
چون انتقال مفاهیم در آفریقا
همیشه به طور شفاهی بوده‌است.
بنابراین باید همکاری کنیم
و این اتفاق را رقم بزنیم.


س.ب: بنابراین یک احساس فوریت
درباره این موضوع وجود دارد.


ا.غ.ف: بله.


(تشویق)


س.ب: و آیا شما اقدامی
در جهت مستندسازی انجام داده‌اید —


ا.گ.ف: بله قطعاً انجام داد‌ه‌ام.
وقتی کار حرفه‌ای خود را
در دانشگاه آغاز کردم،
یکی از اولین اقدامات من
مستند کردن این گیاهان بود.
و به شما یک چیز خواهم گفت —
این موضوع جدی گرفته نشده بود،
چون در زمینه شیمی آلی ترکیبی
فعالیت می کردم،
از آنجا دست کشیدم،
و با این مادربزرگ‌ها صحبت کردم،
و دستورپخت‌هایشان را ثبت کردم.
منظورم این است، جدی نمی‌گویید که
علف‌های هرز را به آزمایشگاه بیاورید،
و بگویید: "می‌خواهیم روی این‌ها کار کنیم؟"
آیا می‌خواهیم نتیجه بگیریم؟
این یک مبارزه علیه تعصب بود
تا مردم را جمع کند —
آنها را ارائه می‌دهیم و می‌گوییم:
"ببینید، این موضوع خیلی مهم است."
خوشحالم که این کار را کرده‌ام،
چون تا آن زمان،
شما پوست کروکودیل ساخته‌اید
خصوصاً زمانی که شما زنی هستید که در
آزمایشگاه کارهای مختلف انجام می‌دهید.
می دانید— شما مشکوک می‌شوید.
بنابراین ثبتش کردم؛
خوشحالم که اینکار را کردم.
وحالا، بعد از گذشت ۲۰ سال از ثبت آن،
اکنون هنر قبلی را تشکیل می‌دهد
و اکنون، اسناد آن در WIPO
به طور شفاف موجود است
و این اطلاعاتی است
که بعد از آن شرکت من نیز روی آن کار کرد.


س.ب: من در اتاق گریم دیدم
که با گریمور سلفی می‌گرفتید،
و خیلی خوش برخورد بودید.
و متوجه شدم
که شما مانند یک رهبر مرد آفریقایی نیستید.
به نظر می‌آید شما خیلی —


ا.غ.ف: شما من را کم ارزش کردید.
من را مرد خطاب کردید.


(خنده)


س.ب: منظورم سبک رفتار شما است —


(تشویق)


شما خیلی خوش برخورد و فروتن هستید.
پس آیا این —
منظورم این است مردم مایل‌اند
از رهبران زن بپرسند
که آیا جنسیت آنها تاثیری
روی روش قانون گذاری،
یا روش رهبری آنها می‌گذارد.
آیا این درمورد شما صدق می‌کند؟


ا.غ.ف: می‌دانید. من هیچ وقت
خودم را جدی نمی‌گیرم.


س.ب: بسیار خوب. صحیح است.


(خنده)


ا.غ.ف: هنوز هم همینطورم.
و فکر نمی‌کنم باید خودت را جدی بگیری،
باید به کاری که انجام می‌دهی
ایمان داشته باشی،
اعتماد به نفس داشته باشی
و برای خودت یک سری هدف تعیین کنی
و فقط برای رسیدن به آنها کار کنی.
هدفی که من برای خودم انتخاب کرده‌ام،
خوب، من زندگی سومم را پیش می‌برم —
چون من یک پژوهشگر بوده‌ام،
یک کارآفرین بوده‌ام، اکنون هم اینجا هستم.
امیدوارم زندگی چهارمی هم داشته باشم.
بنابراین این‌ها را برای قاره استفاده کنید.
و به همین دلیل است که تصمیم گرفتم
طرح‌هایی ارائه کنم
که به جوانان آفریقا کمک می‌کند
تا متخصص فناوری شوند،
و متخصص علم شوند،
چون همانطور که پیش‌تر گفتم،
تا وقتی آنها با علم کنار نیایند،
با هرچیزی که پیرامون آنها است —
رسانه، فناوری، و چیزهای دیگر،
همه ایجاب می‌کند که علم،
فناوری و نوآوری را به خوبی فرا بگیرند.
فکر می‌کنم، ۱۰ سال، ۲۰ سال دیگر
اینجا خواهیم بود
و همین گفتگو را انجام خواهیم داد.


س.ب: بیایید به سرعت درباره چالش‌های
رهبری و حکومت صحبت کنیم.
نمی‌توانیم از این چشم پوشی کنیم
که در این قاره در میان بعضی از رهبران،
فساد وجود دارد.
چطور در حوزه وظیفه خود
با آن مقابله می‌کنید،
و چه تجربیاتی در این زمینه دارید
که می‌توانید با ما در میان بگذارید؟


ا.غ.ف: ما فساد داشتیم —
فساد فقط در آفریقا وجود ندارد.
هرجا فساد هست، فاسد هم هست.
درست است؟ همیشه این یک راه دو طرفه است.
ما روی کشور من تمرکز کرده‌ایم،
خیلی سخت روی مبارزه با فساد کار می‌کنیم،
اما می‌دانید، افراد بسیار خوبی
در آفریقا هستند.
چرا همیشه روی افراد منفی متمرکز می‌شویم؟
چرا درباره ...
می‌خواهم با ، مثلاً،
نقل قول‌های نلسون ماندلا ادامه بدهم
میراث او همچنان زنده است.
ما افرادی داریم در– حتی در تانزانیا،
ما ژولیوس نایرره را داریم ،
نکرومه را داریم،
کنیاتا را داریم،
ما همه این افراد را داریم
که قهرمانان آفریقا بوده‌اند.
فکر می‌کنم باید صفحاتی
از کتاب آنها را برداریم و ببینیم.
درواقع، خود ژولیوس نایرره،
طرفدار پروپاقرص علم بوده‌است
هنگامی که گفت: "علم می‌تواند
بیابان را به گلزار تبدیل کند."
بنابراین این افراد بعضی از
بنیان گذاران این قاره هستند؛
باید چند صفحه از آنها برداریم
و ادامه دهیم.


(تشویق)


س.ب: از شما خیلی ممنونم، رئیس جمهور فکیم.


ا.غ.ف: ممنونم.


(تشویق)

