
به این اثر هنری نگاه کنید.
چه چیزی می‌بینید؟
در نگاه اول، این شبیه
ساعت پدربزرگ است
که یک ملحفه روی آن کشیده شده
و یک بند هم دور آن بسته شده.
اما نگاه اول همیشه یک نگاه دیگر هم می‌طلبد
دوباره نگاه کنید.
الان چی می‌بینید؟
اگر دقیق‌تر نگاه کنید،
می‌فهمید که این اثر هنری
تماما یک مسجمه است.
هیچ ساعتی در کار نیست،
هیچ بندی هم نیست،
و هیچ ملحفه‌ای هم نیست.
این یک قطعه از چوب
ماهون هندوراسی است که سفید شده.


اگر بخواهم صادق باشم:
این تمرین درباره نگاه کردن به مجسمه نبود.
این تمرینِ نگاه کردن
و فهم این نکته است که دقیق نگاه کردن 
می‌تواند یک زندگی را نجات دهد،
شرکت شما را تغییر دهد
و حتی به شما کمک کند بفهمید
چرا بچه‌هایتان این گونه رفتار می‌کنند.
این مهارتی است که من اسم
آن را هوش بینایی می‌گذارم،
و از آثار هنری برای آموزش آن
به بقیه استفاده می‌کنم،
از مردم عادی، تا آن‌هایی که
نگاه کردن شغلشان است،
مثل تکاواران دریایی و کارآگاهان
جنایی و پرستاران کسانی که سانحه دیده‌اند.


حقیقت این است که مهم نیست
شما در نگاه کردن چقدر مهارت دارید،
شما همچنان می‌توانید خیلی چیزها
راجع به دیدن یا‌د بگیرید.
برای این که همه ما فکر می‌کنیم
در یک نگاه اول سریع همه چیز را می‌فهمیم،
اما مهارت واقعی دانستن نگاه کردن آهسته است
و اینکه چگونه با دقت بیشتر نگاه کنیم.
استعداد در به خاطر سپردن است —
در بحبوحه ضرورت‌های 
روزانه که توجه ما را می‌طلبد —
تا عقب بایستیم و از این عینک‌ها 
نگاه کنیم تا برای دیدن به ما کمک کند
دیدن چیزی که در حالت 
عادی از دست می‌رود.


خب چگونه نگاه به نقاشی و مجسمه کمک می‌کند؟
چون هنر ابزاری قدرتمند است.
ابزاری قدرتمند است که هم دید 
و هم بینش را درگیر می‌کند
و به درک ما از اینکه کجا هستیم 
و چه می‌بینیم قالب جدید می‌بخشید.


اینجا نمونه‌ایست از یک کار هنری
که من را یاد هوش بینایی می‌اندازد —
این یک فرآیند یادگیری ادامه‌دار است
و چیزی است که اصلاً 
در آن به درجه استادی نمی‌رسیم.
من به این نقاشی ساکت 
و ظاهراً انتزاعی برخوردم
و مجبور بودم دو بار رویش فکر کنم
حتی سه بار،
تا بفهمم چرا اینقدر طنین عمیقی دارد.
حالا من به شخصه بنای یادبود 
واشینگتن را هزاران بار دیده‌ام،
خب با اینکه از تغییر رنگ مرمر 
از یک سوم به بالا آگاه بودم،
ولی هرگز واقعاً خارج از 
زمینه و به عنوان یک کار هنری
به آن نگاه نکرده بودم.
و اینجا نقاشی جورجیا او کیف 
از این نماد معماری موجب شد که بفهمم
که اگر ذهنمان را آزاد کنیم،
ممکن است چیزهای روزمره را
به شکل کاملاً بدیع و 
با چشم‌اندازی آگاه‌کننده ببینیم.


حالا برخی شکاکان هستند که معتقدند 
هنر فقط مخصوص یک موزه هنری است.
اینها معتقدند هیچ کاربردی خارج 
از مبحث ارزش زیباشناختی ندارد.
من در تمام مخاطبینی که تدریس 
می‌کنم این نوع افراد را می‌شناسم.
دست به سینه هستند،
پاهایشان را روی هم می‌اندازند،
زبان بدنشان می‌گوید،
«از این خانمی که دارد اینقدر 
در مورد نقاشی و مجسمه‌سازی
سریع حرف می‌زند قرار است چه یاد بگیرم؟»
خب من چطوری با اینجور 
آدمها ارتباط برقرار کنم؟
از آن‌ها می‌خواهم 
که به این کار هنری نگاه کنند،
مانند این پرتره از کومی یاماشیتا.
و از آن‌ها می‌خواهم نزدیک بایستند،
و حتی هنوز نزدیک‎‌تر،
و در حالی که دارند 
به این کار هنری نگاه می‌کنند،
نیاز دارند که از آنها 
پرسیده شود که چه می‌بینند.
و اگر سوال درست پرسیده شود،
مانند، «این چه نوع کار هنری است؟
آیا یک نقاشی است؟ یک مجسمه است؟
از چه ساخته شده است؟» ...
خواهند فهمید که تمام این کار هنری
از یک صفحه چوبی،
ده هزار میخ
و یک تکه از نخ خیاطی 
بریده نشده ساخته شده است.


حالا ممکن است برای برخی از شما جالب باشد،
اما این کار با اینگونه افراد چه باید بکند؟
و پاسخ همه چیز است.
چون همه ما با افراد چندین بار 
در روز تعامل می‌کنیم،
و نیاز داریم در نحوه 
پرسیدن اینکه چه می‌بینیم
بهتر عمل کنیم.


آموختن اینکه سوال را در قالبی مطرح کنیم
که اطلاعات مورد نیاز 
برای انجام کار استخراج شود،
یک مهارت اساسی برای زندگی است.
مثل یک رادیولوژیست که به من گفت
که نگاه کردن به فضاهای منفی در یک نقاشی
به او کمک کرده تا ناهنجاری‌های ریزتر 
در یک تصویر MRI را تشخیص دهد.
یا یک افسر پلیس که می‌گفت 
فهمیدن احساسات بین افراد
در یک نقاشی
به او کمک کرده تا زبان بدن را 
در یک صحنه جنایت تشخیص داده
و قبل از کشیدن ماشه و شلیک، 
دوباره فکر کند.
و حتی والدین می‌توانند 
از نبود رنگ در نقاشی
بفهمند که آنچه فرزندان به آن‌ها می‌گویند
به اندازه چیزی که نمی‌گویند مهم است.


خب من چگونه —
خب چگونه باید تمرین کنم 
تا هوش بینایی بیشتری داشته باشم؟
فقط چهار کار باید انجام داد.
هر موقعیت جدید، هر مسئله جدید —
ما این چهار کار را 
تمرین می‌کنیم.
اول موقعیت را ارزیابی می‌کنیم.
می‌پرسیم، "جلومان چه داریم؟"
سپس آن را تحلیل می‌کنیم.
می‌پرسیم، "چه اهمیتی دارد؟"
به چه نیاز دارم؟ به چه نیاز ندارم؟
سپس آن را در قالب مکالمه، 
یادداشت، متن یا ایمیل بیان می‌کنیم.
و سپس عمل می‌کنیم: تصمیم می‌گیریم.
ما در روز چند بار این کار را می‌کنیم،
اما نمی‌فهمیم که دیدن 
و نگاه کردن در تمام این افعال
چه نقشی بازی می‌کند،
و اینکه هوش بینایی واقعاً 
چگونه همه چیز را بهتر می‌کند.


خب اخیراً گروهی از مقامات ضد تروریسم
در یک موزه جلوی این نقاشی قرار گرفتند.
نقاشی اِل گِرِکو «تطهیر معبد،»
که در آن در مرکز مسیح با وضعیتی شدید و خشن
دارد گناه‌کاران را از معبد دور می‌کند.
مقامات ضد تروریسم 
پنج دقیقه را با این نقاشی گذراندند،
و در این مدت کوتاه باید 
موقعیت را ارزیابی می‌کردند،
جزئیات را تحلیل می‌کردند،
بیان کنند که اگر در آن نقاشی بودند
چه کار می‌کردند.
همانگونه که قابل تصور است 
مشاهده و بینش متفاوت است.
با چه کسی صحبت می‌کردند؟
چه کسی می‌توانست بهترین شاهد باشد؟
چه کسی یک شاهد بالقوه بود؟
چه کسی کمین کرده بود؟
چه کسی بیشترین اطلاعات را داشت؟
پاسخ یک پلیس باتجربه برایم جالب بود
که به مرکز تصویر نگاه کرد و گفت،
«آن مرد را در رنگ صورتی می‌بینید؟»
— به مسیح اشاره می‌کرد —
او گفت، «تمام مشکل زیر سر اوست، 
من او را بازداشت می‌کردم.»


(خنده)


پس نگاه به یک اثر هنری ابزاری 
کامل برای حل مسائل است
بدون کمک فناوری.
با نگاه به اثر فلیکس گنزالز-تورس،
شما دو ساعت را در هماهنگی کامل می‌بینید.
عقربه ساعت، دقیقه 
و ثانیه کاملاً هم‌راستا هستند.
ساعت‌ها کنار هم 
و در تماس با یکدیگر نصب شده‌اند،
و عنوان «بدون عنوان (عشاق کامل).»
ولی تحلیل دقیق‌تر موجب می‌شود بفهمید
که دو ساعت با باطری کار می‌کنند،
که موجب می‌شود بفهمید —
«یک دقیقه صبر کن ...
یکی از این باتری‌ها زودتر تمام می‌شود.
یکی از ساعت‌ها کند شده 
و قبل از دیگری می‌ایستد
و این موضوع تقارن 
کار هنری را به هم می‌زند.»
فقط بیان فرآیند تفکر
ضرورت طرح احتمالی را در بر می‌گیرد.
برای موضوعات پیش‌بینی‌نشده، 
غیرقابل انتظار و نامعلوم،
به احتمالات نیاز داریم،
کی و چگونه قرار است رخ دهد.


حالا استفاده از هنر برای افزایش 
هوش بینایی این موارد را شامل می‌شود:
طراحی برای احتمالات،
فهم کل تصویر و جزئیات ریز
و متوجه شدن چیزی که وجود ندارد.
خب در این نقاشی توسط ماگریت،
متوجه شدن اینکه هیچ ریلی 
زیر قطار وجود ندارد،
هیچ آتشی در شومینه در کار نیست
و هیچ شمعی در شمعدان وجود ندارد
نقاشی را دقیق‌تر توصیف می‌کند
نسبت به اینکه بگوییم «خب، 
یک قطار از شومینه بیرون آمده
و شمعدان‌ها روی طاقچه شومینه قرار دارند.»


وقتی می‌گوییم چه چیزی نیست شاید 
نوعی درک غیر مستقیم به نظر بیاید،
اما ابزاری است بسیار باارزش.
وقتی یک کارآگاه 
که هوش بینایی یاد گرفته بود
در کارولینای شمالی
برای یک صحنه جرم فراخوانده شد،
موضوع مرگ در قایقرانی بود،
و شاهد عینی به کارآگاه گفت 
که قایق واژگون شده
و سرنشین زیر آن غرق شده است.
حالا اساساً بازپرسان صحنه جرم 
دنبال واضحات هستند،
اما این کارآگاه کار متفاوتی انجام داد.
او دنبال چیزی بود که وجود 
نداشت و کار سخت‌تری است.
و این سوال را مطرح کرد:
اگر واقعاً قایق واژگون شده است —
بر اساس گفته شاهد عینی —
چرا کاغذهای انتهای قایق
کاملاً خشک هستند؟
با یک مشاهده کوچک ولی حساس،
موضوع تحقیقات از مرگ تصادفی 
به قتل تغییر یافت.


حالا اینکه بگوییم چه چیزی نیست
به اندازه توانایی یافتن ارتباط بینایی 
چیزهایی که ظاهر نیستند مهم است.
مانند برج مقدس پتوها از ماری وات.
این نشان می‌دهد که یافتن 
ارتباط پنهان اشیای روزمره
می‌تواند عمیقاً طنین‌انداز باشد.
هنرمند پتوهای افراد مختلف
در جامعه را جمع کرده
و از صاحبان پتوها خواسته که روی یک برچسب،
اهمیت پتو برای خانواده را بنویسند.
بعضی از پتوها برای نوزادان،
بعضی‌ها برای پیک نیک،
و بعضی‌ها برای سگ استفاده می‌شده است.
همه ما در خانه پتو داریم
و اهمیت آن را درک می‌کنیم.
اما به همین شیوه من 
به پزشکان جدید آموزش می‌دهم:
وقتی که به اتاق بیمار می‌روند،
قبل از اینکه نمودار درمانی را بردارند،
فقط به اطراف اتاق نگاه کنند.
آیا بادکنک یا کارتی وجود دارد،
یا پتوی خاصی روی تخت هست؟
که ارتباط با جهان بیرون را 
به پزشک می‌فهماند.
اگر بیمار در جهان بیرون کسی را دارد
که به آن‌ها کمک کند،
با در نظر داشتن آن ارتباط، پزشک می‌تواند 
بهترین روش مراقبتی را به کار گیرد.
در بحث درمان، ابتدا 
افراد ارتباط انسانی دارند
قبل از اینکه رابطه پزشک 
و بیمار برقرار باشد.


اما این روش بهبوددهنده فهم —
نباید مخرب باشد،
و نیاز نیست نگاه ها را کاملاً تغییر دهیم.
مانند مجسمه خورخه مندز بلیک 
از ساختن یک دیوار آجری
روی رمان «قصر» از کافکا
نشان می‌دهد که نگاه دقیق‌تر می‌تواند 
ظریف باشد ولی همچنان باارزش.
شما کتاب را تشخیص می‌دهید،
و می‌بینید که تقارن آجرهایی
که مستقیماً بالای آن 
هستند را بر هم زده است
اما وقتی به انتهای مجسمه می‌رسید،
دیگر نمی‌توانید کتاب را ببینید.
اما نگاه به تمامیت اثر هنری،
یعنی تأثیر اثر بر تخریب آجرها
سرراست و غیرقابل اشتباه است.
یک فکر،
یک ایده،
یک ابتکار می‌تواند یک شیوه را جایگزین کند،
یک فرآیند را تغییر دهد
و حتی زندگی‌ها را نجات دهد.


من بیش از ۱۵ سال است 
که دارم هوش بینایی تدریس می‌کنم،
و بخاطر شگفت و حیرتم —
شگفت و حیرتی پایان ناپذیر،
دریافته‌ام که نگاه به یک 
هنر با یک چشم حساس
می‌تواند در آب‌های ناآرام جهان، 
ما را به سکون و آرامش برساند،
چه اینکه شما یک سرباز شبه نظامی،
یک پرستار، یک پزشک یا یک مادر باشید.
بگذارید با آن روبرو شوید، 
کارها خراب می‌شود.


(خنده)


کارها خراب می‌شود.
حرفم را درست درک کنید،
من این دونات را در یک دقیقه خوردم.


(خنده)


اما ما نیاز داریم عواقب چیزی که هست 
و چیزی که می‌بینیم را درک کنیم،
و نیاز داریم جزئیات قابل مشاهده را 
به دانش عملیاتی تبدیل کنیم.
مانند مجسمه جنیفر اودم از میزهایی 
که بر سواحل رودخانه میسیسیپی
در نیواورلئان،
کشیک ایستاده‌اند
تا در مقابل تهدیدات
پس از طوفان کاترینا مقاومت کنند
و در مقابل فاجعه طغیان بایستند.
ما هم توانایی عمل کردن به شکل مثبت
و ایجاد تغییرات مثبت را داریم.


من دنیای هنر را کنکاش کرده‌ام
تا به افراد با طیف تخصصی مختلف کمک کنم
تا خارق‌العاده‌ها را در روزمره ببینند،
و چیزی که غایب است را بیان کنند
و قادر باشند که خلاقیت 
و ابتکار را ارتقا دهند،
فارغ از اینکه چقدر کوچک باشد.
و مهمترین چیز،
ایجاد ارتباطات انسانی 
که ممکن است نمایان نباشد،
همه ما را قادر می‌کند تا 
کارمان را ببینیم و جهان را بزرگ
و با چشمانی نو تفسیر کنیم.


متشکرم.


(تشویق)

