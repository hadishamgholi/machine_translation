
من بسیار، بسیار خوشحالم که در میان برخی از کسانی هستم—-
این چراغ ها واقعا چشمانم را اذیت می کنند،
و بخاطر بازتاب نور از روی شیشه های عینکم.
من بسیار، بسیار خوشحالم که در میان برخی از
بهترین و خلاق ترین و با هوش ترین انسان ها هستم.
من به سخنان سه سخنران قبلی گوش داده ام،
و حدس بزنید که چه اتفاقی افتاد؟
هر چیزی که من می خواستم اینجا بگویم، را آنها گفته اند.
و اینجور بنظر می رسد که من دیگر چیزی برای گفتن ندارم.


( خنده حاضرین)


اما یک ضرب المثل در فرهنگ من وجود دارد 

که می گوید، اگر جوانه یک درخت، درختی را بدون گفتن چیزی ترک کند،
به این معنی است که آن جوانه، جوان است.
و از آنجا که من جوان نیستم و خیلی هم پیرهستم،
بنابراین هنوز حرف هایی برای گفتن دارم.


ما این کنفرانس را در مقطع زمانی بسیار مناسبی میزبانی می کنیم،
چون کنفرانس دیگری نیز در همین زمان در برلین برقرار است. 

آن نشست سران جی ۸ [هشت کشور صنعتی جهان] است.
نشست سران جی ۸ ، اعلام کرده است که راه حل مسائل آفریقا
کمک های گسترده و انبوه خواهد بود،
چیزی شبیه طرح مارشال (طرح بازسازی اروپای بعد از جنگ دوم).
متاسفانه، من شخصا به طرحی مثل طرح مارشال اعتقادی ندارم.
اول، چون در مورد مزایای طرح مارشال اغراق شده است.
بزرگترین دریافت کنندگان کمک های مالی طرح مارشال فرانسه و آلمان بودند،
و آن فقط معادل ۲/۵ درصد تولید ناخالص ملی بود.
ولی متوسط کمک های دریافتی خارجی مورد نیاز کشورهای آفریقائی
چیزی معادل ۱۳ تا ۱۵ درصد از تولید ناخالص ملی شان خواهد بود،
و انتقال مالی به این اندازه از کشورهای ثروتمند
به کشورهای فقیر قابل تصور نیست.


می خواهم بگویم که ما باید دو چیز را به هم وصل کنیم .
یکی مسئله پوشش رسانه ها از مسائل آفریقا درغرب و عواقب ناشی از آن،
با به نمایش گذاشتن یاس ، ناامیدی و ناتوانی،
البته رساناها حقایق آفریقا را نمایش می دهند؛ و نه چیزی بجز حقیقت.
ولی به هرحال، رساناها همه حقیقت را نمی گویند.
چون یاس، جنگ داخلی، گرسنگی و قحطی،
اگر چه آنها بخشی از واقعیت آفریقا هستند،
اما آنها تنها واقعیات موجود نیستند.
و سوم اینکه، اینها کوچکترین واقعیتها هستند،


آفریقا ۵۳ کشور دارد،
جنگ داخلی فقط در ۶ کشور آفریقائی جریان دارد.
که این یعنی رساناها فقط ۶ کشور را پوشش می دهند.
آفریقا دارای فرصت های بسیار ممتازی است که هرگز
از طریق مجموعه ناامیدی و درماندگی که رساناهای غربی
مرتب برای مخاطبانشان ارائه می کنند، نشان داده نشده است.
اما تاثیر چنین تصویر سازی از آفریقا،
درخواست همدردی است. درخواست چیزی به اسم خیریه است.
و در نتیجه، دیدگاه غرب نسبت به
معمای دشوار اقتصادی آفریقا به غلط چارچوب شده است.
چارچوب غلطی که محصول طرز تفکری است که
می گوید آفریقا محل یاس و ناامیدی است،
بعد می گوید، خوب ما چکار باید بکنیم؟ باید به گرسنگان غذا بدهیم.
ما باید دارو به بیماران برسانیم.
ما باید گروه هائی برای حفاظت از صلح به منطقه اعزام کنیم
برای آنانی که با جنگ داخلی درگیر هستند.
و با این روند، آفریقا ابتکار عمل خود را از دست خواهد داد.


من می خواهم بگویم که این بسیار مهم است که تشخیص دهیم
که آفریقا نقاط ضعف اساسی دارد،
ولی متقابلا، فرصت ها و امکانات بالقوه ای دارد.
لازم است تا چالش هائی که آفریقا با آن روبروست را اصلاح کنیم.
از یک چالش یاس و نا امیدی،
که کاهش فقر نامیده می شود،
به چالش امید.
که ما آن را بعنوان چالش امید مطرح می کنیم، و این چالش ارزش دارد تا خلق شود.
چالش پیش روی همه کسانی که علاقه مند به آفریقا هستند
چالش کاهش فقر نیست.
باید چالش تولید ثروت باشد.


وقتی ما این دو موضوع را تغییر دادیم،
اگر بگویید آفریقائی ها فقیرند و نیاز به کاهش فقر دارند،
باعث سرازیر شدن سیلی از کارتل های بین المللی
با نیت خیر به قاره آفریقا هستید، با چی ؟
دارو برای فقرا، کمک های مواد غذای برای آنان که گرسنه اند،
و صلح بان برای آنها که درگیر جنگ داخلی هستند.
و درطی این روند، هیچکدام از این کمک ها واقعا مولد ثروت نخواهند بود
چرا که شما به جای علاج مشکلات اساسی مردم آفریقا
معلول ها را دیده اید.
فرستادن یک نفر به مدرسه و دادن دارو به آنها،
خانم ها و آقایان، تولید ثروت برای آنها نمی کند.
ثروت تابعی از درآمد است و درآمد ناشی از داشتن

فرصت های تجاری سودآور و یا کار با حقوق مناسب است.


حالا، وقتی ما شروع کنیم راجع به تولید ثروت در آفریقا صحبت کنیم،
چالش بعدی ما این خواهد بود که،
چه کسانی عامل ایجاد ثروت در جامعه ما خواهند بود؟
آنها کارآفرینان می باشند. به ما گفتند[نامعلوم] که آنها همواره
حدود چهار درصد جمعیت هستند، ولی ۱۶ درصد دنباله رو هستند.
اما آنها نیز در شغل کارآفرینی موفق می شوند.
خوب، ما پول را در کجا باید مصرف کنیم؟
باید این پول را در جائی سرمایه گذاری کنیم که بتواند بطور موثر رشد کند.
یعنی از سرمایه گذاری خصوصی در آفریقا، چه سرمایه گذاری داخلی چه خارجی، حمایت کنیم.
از موسسات تحقیقاتی حمایت کنیم.
چرا که دانش بخش اساسی فرآیند تولید ثروت است.


ولی امروز کمک های بین المللی جامعه جهانی در آفریقا چه می کند؟
آنها مقادیر عظیمی از پول را صرف برآورده کردن نیازهای اولیه بهداشتی،
آموزش ابتدایی، و رفع گرسنگی نموده اند.
کل قاره آفریقا به محل یاس و ناامیدی
تبدیل شده است، که نیاز به کمک های خیریه دارد.
خانم ها و آقایان، می توانید به من بگویید که
همسایه ای، دوستی، فامیلی می شناسید که،
با دریافت کمک های موسسات خیریه ثروتمند شده باشد ؟
با در دست گرفتن کاسه گدائی ودریافت صدقه ؟
کسی از میان شما، چنین شخصی را می شناسد ؟
کسی از شما کشوری را می شناسد که از راه کمک های خیریه
و سخاوت و محبت دیگری توسعه یافته باشد ؟
خوب، از آنجا که من جوابی نگرفتم،
بنظر می رسد که من درست می گویم.


( بونو : بله!)[ خواننده ایرلندی و فعال در کمکهای انسان دوستانه]


آندرو موئند: امن می توانم ببینم که بونو می گوید او یک کشور را می شناسد.
کدام کشور را می گویید؟


بونو: سرزمین ایرلند.


( خنده حضار)


بونو:[چیزی می گویدنامعلوم.]


خیلی ممنون. ولی بگذارید تا من نکته ای را بگویم.
عوامل خارجی فقط وقتی برای شما فرصتی ایجاد می کنند،.
توانائی بکارگیری فرصت و تبدیل آن به یک مزیت
بستگی به ظرفیت های داخلی تان دارد.
آفریقا تا کنون فرصت های بسیاری داشته است.
از بسیاری از این فرصت ها ما بهره ای نبرده ایم.
چرا؟ چون ما فاقد چارچوب سازمانی داخلی
و چارچوب سیاسی هستیم که بتواند امکان بهره وری
از روابط خارجی را برایمان مهیا کند. من برای شما مثالی می آورم.


تحت موافقتنامه کوتونو ( Cotonou Agreement)
که قبلا بنام " معاهده لومه" ( Lome Convention)، خوانده می شد،
به کشورهای آفریقایی از سوی اروپا این فرصت داده شده تا
بتوانند صادرات کالا، معاف از حقوق گمرکی، به بازار اتحادیه اروپا داشته باشند. 

کشور من، اوگاندا، دارای سهمیه صادرات ۵۰٫۰۰۰ متریک تن
صادرات شکر به بازار اتحادیه اروپا بوده است.
ما هنوز 1 کیلوگرم هم صادر نکرده ایم.
ما ۵۰٫۰۰۰ تن شکر از برزیل و کوبا وارد کرده ایم.
دوما ، طبق پروتکل صادرات گوشت گاو از آن قرارداد ( Cotonou Agreement)
کشورهای آفریقایی تولید کننده گوشت گاو 

دارای سهمیه بندی برای صادرات گوشت گاو آزاد از عوارض گمرکی به بازار اتحادیه اروپا هستند.
هیچ یک از این کشورها، از جمله موفق ترین آنها، بوتسوانا
هیچ صادراتی در این زمینه نداشته است.


بنابراین، من امروز می خواهم بگویم که دلائل اساسی ناتوانی آفریقا
برای دعوت برای مشارکت و درگیر نمودن بقیه کشورهای جهان
در یک رابطه بارور و موثر
ناشی از ضعیف بودن چارچوبهای سازمانی و سیاسی می باشد.
و هرگونه ابزار مداخله دیگری نیاز به حمایت دارد،
تکامل انواع سازمانهایی که ایجاد کننده ثروت هستند،
سازمانهایی که باروری را افزایش دهند.
چطور می توانیم شروع بکار کنیم، و چرا کمک رسانی ابزار بدی است ؟
کمک رسانی ابزار بدی است،و می دانید چرا ؟
چون همه دولتهای جهان برای بقا نیاز به پول دارند.
پول لازم است برای کارهای ساده مثل حفظ نظم و قانون.
شما باید به ارتش و پلیس حقوق بپردازید تا نشان دهید که نظم و قانون حاکم است.
و چون اکثر دولت های ما کاملا دیکتاتور هستند،
واقعا نیاز دارند تا ارتش مخالفین را سرکوب کند.
دلیل دیگرآن پرداخت پول به حامیان سیاسی تان است.
مردم چرا باید ازدولت هایشان حمایت کنند؟
خوب، چون برایشان شغلهایی با درآمد خوب فراهم می کند،
یا، در خیلی از کشورهای آفریقائی، فرصت های غیررسمی
برای بهره گیری از فساد اقتصادی را بوجود میاورد.


واقعیت اینست که هیچ دولتی در جهان نیست که
البته بجز تعدادی معدود مثل عیدی امین در اوگاندا،
که بخواهد بطور تمام عیار از نیروی نظامی بعنوان وسیله ای برای حکمرانی استفاده کند.
بسیاری کشورها در [ نامعلوم]، نیاز به ایجاد مشروعیت دارند.
برای داشتن مشروعیت، دولتها اغلب نیاز به انجام کارهائی مثل ارائه تحصیلات ابتدائی
بهداشت اولیه، ساختن جاده ها، بیمارستانها و درمانگاه ها دارند.
اگر بقای مالی دولت
وابسته به جمع آوری پول از مردم خود باشد،
گرایش چنین دولتی بر اساس منافع شخصی در جهت
اداره کشور به روش هدایت شده تری است.
از مشورت با مولدان ثروت بهره می گیرد.
با آنها در مورد سیاست ها و سازمانهایی صحبت می کند
که برای گسترش مقیاس و دامنه تجارت لازم هستند
تا بتواند درآمدهای مالیاتی بیشتری را از آنها جمع آوری کند.
مشکل مربوط به قاره آفریقا
و مشکل مربوط به صنعت کمک رسانی
این است که نابود کننده ساختار آن مشوقهایی است
که دولتها در آفریقا با آن مواجه هستند.
در تحقیقاتی مرتبط با افزایش درآمدهای دولت، حاشیه های تولیدی
در اقتصاد داخلی قرار نمی گیرند،
هم راستا با کمک کنندگان بین المللی است.


به جای نشستن با اوگاندائی ها،


( تشویق حضار)—


به جای نشستن و تبادل نظر با کار آفرینان اوگاندائی،
بازرگانان غنائی، رهبران کارآفرینی آفریقای جنوبی،
دولت ما مذاکره با
صندوق بین المللی پول و بانک جهانی؛ را کارسازتر میابد.
می توانم به شما بگویم که اگر حتی ده مدرک دکترا داشته باشید،
هیچگاه نمی توانید بهتر از بیل گیتس صنایع کامپیوتر را بفهمید.
چرا؟ چون دانشی که لازم است تا بدانید
کدام مشوق ها می تواند یک صنعت را توسعه دهد
شما را ملزم به گوش دادن به مردم، وبخشهای خصوصی فعال در آن صنایع، می کند.


بنابراین، از سوی جامعه بین المللی به دولتهای آفریقای فرصتی
تقدیم شده که مانع ازشکل گرفتن مقدمات تولید کننده
توسط شهروندان کشورهای خودتان می شود.
و در نتیجه اجازه میدهد تا دور باطلی از مذاکرات با صندوق بین المللی پول،
و بانک جهانی ادامه یابد، و نهایتا این صندوق بین المللی پول و بانک جهانی
خواهند بود که بگویند که نیازهای شهروندان شما چیست .
در این روند، ما مردم کشورهای آفریقائی،
از سیاست گذاری، سیاست مداری و ارائه
فرآیند اجرائی طرحها در کشورهای خود کنار گذاشته میشویم.
تاثیر ما بعنوان شهروند بسیارمحدود است، چون آنکه ساز را می زند، می گوید بقیه چطور برقصند.
صندوق بین المللی پول، بانک جهانی، و کارتل هایی از خیرخواهان جهان
صاحبان حقوق شهروندی ما شده اند،
بخاطر وابستگی به کمک های آنها،بنابراین کاری که دولت ما می کند
گوش کردن به طلبکاران بین المللی خود در عوض شهروندانش است.


اما من می خواهم یک نکته را در صحبت هایم اصلاح کنم،
و آن اینکه این کمک های اقتصادی همیشه مخرب نیستند.
بعضی از کمک ها صرف ساختن بیمارستان و یا غذا دادن به گرسنگان روستایی می شود.
این کمک ها ممکن است جاده بسازند و
آن جاده نیز نقش اساسی در توسعه کشور دارد.
اشتباه صنعت کمک های بین المللی در اینست که
موارد ایزوله از موفقیت را انتخاب می کنند،
آنها را تعمیم داده،و میلیارد و تریلیون ها دلار پول را در آنها می ریزند.
و سپس آنها را در سراسر جهان تبلیغ می کنند،
شرایط ویژه و یگانه یک دهکده خاص،
مهارت ها، شیوه ها، هنجارها و عادت هایی که
منجر به موفقیت کمکها در یک پروژه کوچک را نادیده می گیرند،
مثل پروژه روستای سائوری، در کنیا، که در آن جفری ساکس در حال کار روی آن است،
و در نتیجه آن تجربه را
بعنوان یک تجربه عام تعمیم می دهند.


کمک های اقتصادی منابع موجود دولت ها را افزایش می دهند،
و این باعث می شود که کار کردن در بخش های دولتی سود آورترین شغلی باشد
که شما بعنوان یک آفریقایی دنبال آن باشید.
با افزایش توجهات سیاسی به در دست داشتن کشور،
بویژه در جوامع متفرق قومی در آفریقا،
کمک ها می تواند نقشی در شعله ورنمودن تنش های قومی ایجاد کند 

هر گروه قومی را می بینید که درگیر می شود تا به دولت راه یابد
تا بتواند به این کمک های خارجی دسترسی یابد.
خانم ها و آقایان، بهترین کارآفرینان آفریقا
نمی توانند در بخش خصوصی فرصت کار وتجارت پیدا کنند
چون محیط سازمانی و سیاستگذاری دولت ها در جهت دشمنی با کسب و کار است.
دولت ها قرار نیست آنرا تغییر دهند . چرا؟
چون آنها نیازی به صحبت و مشورت با شهروندان خود ندارند.
آنها با کمک دهندگان بین المللی صحبت می کنند.
بنابراین، بهتر کارآفرینان آفریقائی نیز نهایتا کارمند دولت می شوند،
و این تنش های سیاسی در کشورهای ما را افزایش داده است
دقیقا بخاطر آنکه ما به این کمک ها وابسته شده ایم.


من می خواهم بگویم که این برای ما بسیار مهم است که
توجه کنیم که طی 50 سال گذشته کمک های ارسالی
.جامعه بین المللی به آفریقا افزایش یافته است
در قالب کمک های فنی، و کمک های مالی
و کلیه آن اشکال کمکی دیگر.
بین سالهای ۱۹۶۰ تا ۲۰۰۳، قاره ما ۶۰۰ میلیارد دلار کمک دریافت داشته است،
و به ما گفته می شود که هنوز در آفریقا فقر گسترده ای وجود دارد.
این همه کمک ها کجا رفته است ؟


من مثالی از کشورم، اوگاندا، در مورد
ساختار تشویقی که این نوع کمک ها برای ما ارمغان آورده است، می گویم.
در بودجه ۲۰۰۶- ۲۰۰۷ اوگاندا، درآمد مورد انتظار(پیش بینی دولت)، معادل ۲/۵ تریلیون شیلینگ بوده است،
و درآمد ناشی از کمک های خارجی (مورد انتظار) ۱/۹ تریلیون شیلینگ بوده است.
هزینه های جاری اوگاندا، وقتی می گویم هزینه های جاری، منظور چیست؟
حداقل آن بر ۲/۶ تریلیون شیلینگ خواهد بود.
چرا دولت اوگاندا ۱۱۰% درآمد هایش خودش را
خرج می کند؟
چون شخصی بنام " کمک های خارجی" وجود دارد که تامین این اضافه را تقبل کرده است.
ولی این نشان می دهد که دولت اوگاندا
تعهدی به هزینه کردن درآمدهای خود
برای سرمایه گذاری در راه تولید ندارد،
بلکه آن را برای پرداخت
هزینه های عمومی مصرف خواهد کرد.
مدیریت عمومی، که تا حد زیادی از سیستم حمایت می کند، ۶۹۰ میلیارد هزینه بر می دارد.
ارتش، ۳۸۰ میلیارد.
کشاورزی، که ۱۸% از ضعیف ترین قشر شهروندان مان را در بر می گیرد،
فقط ۱۸ میلیارد.
تجارت و صنایع ۴۳ میلیارد بودجه می گیرد.
و اجازه بدهید به شما نشان دهم، هزینه های عمومی
هزینه های مدیریت عمومی، در اوگاندا شامل چه اقلامی می شود ؟
بفرمائید. ۷۰ وزیر کابینه، ۱۱۴ مشاور ریاست جمهوری،
به هر حال، چه کسی تا بحال رئیس جمهور را، بجز در تلویزیون، دیده است.


(خنده حاضران)


(تشویق حاضران)


وقتی هم حضور فیزیکی اش در محل های عمومی می بینند،
و حتی در آنجاها، این رئیس جمهور است که به مشاورانش توصیه می کند.


( خنده حاضران)


ما در اوگاندا ۸۱ دولت محلی داریم.
هر دولت محلی مثل دولت مرکزی سازماندهی شده است
یک بورکراسی، یک دولت، یک مجلس،
و مشاغل بسیاری مشاغل برای وابستگان و حامیانشان،
این دولت های محلی قبلا ۵۶ بود ولی زمانی که رئيس جمهور ما می خواست به
اصلاح قانون اساسی و حذف محدودیت مدت رئیس جمهور بودن دست بزند، 

مجبور شد که 25 ناحیه جدید ایجاد نماید، در حال حاضر تعداد آن به ۸۱ رسیده.
۳۳۳ نماینده مجلس داریم،
برای دور هم جمع کردن نمایندگان شما نیاز به استادیوم ویمبلی دارید.
۱۳۴ کمیسون
و نهاد های دولتی نیمه مستقل،
همه اینها مدیر و اتومبیل دارند. و نکته نهایی
خطاب به آقای بونو است.که ممکن است در این مورد به ما کمک کند.
یک مطالعه اخیر دولت اوگاندا نشان می دهد


که ۳٫۰۰۰ خودرو نقلیه با چهار چرخ محرک
در مقر وزیر بهداشت و درمان وجود دارد.
اوگاندا ۹۶۱ شهرستان فرعی دارد، هر کدام با یک داروخانه عمومی،
که هیچیکدامشان آمبولانس ندارند.
خوب، اتومبیل های چهار چرخه در مقر وزیر بهداشت و درمان
برای خدمت به وزرا، منشی های دائمی، بوروکرات ها و
و بوروکرات های کمک های بین المللی که در پروژه های کمک بین المللی کار میکنند، استفاده می شود.

در حالی که فقرا بدون آمبولانس و دارو می میرند.
و نهایتا، قبل از اینکه من برای سخنرانی به اینجا بیایم،
به من گفتند که اصول سخنرانی خوب در TEDGlobal اینست که


سخنرانی خوب باید مانند یک دامن کوتاه باشد،
آن باید اینقدر کوتاه باشد که توجهات را جلب کند،
و باندازه کافی بلند باشد که بتواند موضوع را بپوشاند.
امیدوارم که من توانسته باشم اینکار را بکنم.
( خنده حضار)
بسیار متشکرم.


( تشویق حضار)

