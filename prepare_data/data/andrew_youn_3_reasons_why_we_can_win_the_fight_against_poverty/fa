
من حدود ۱۰ سال درمناطق روستایی
شرق آفریقا زندگی کرده ام،
و میخوام از دیدگاه یک روستایی،
فقر جهانی را با شما در میان بگذارم.
من معتقدم بزرگترین شکست نسل بشر
اینه که بیش از یک میلیارد هم نوع خود
را نادیده گرفته است.
گرسنگی، فقر شدید:
این ها معمولا مشکلات عظیم 
و غیرقابل حلی به نظر می آیند،


که حل کردنشون کار سختیست.
اما به عنوان یک پزشک مناطق محروم،
معتقدم که این مشکلات در حقیقت 
حل شدنی هستند
فقط اگه راه کارهای درستی را
به کار بگیریم.


ارشمیدس یک متفکر یونان باستان بود،
و به ما یاد داد 
که اگه به اهرم درستی تکیه کنیم،
می توانیم دنیا را متحول کنیم.
من معتقدم در مبارزه با فقر شدید،
سه اهرم قدرتمند وجود دارد
که میتوانیم به آنها تکیه کنیم.
سخنرانی من در مورد این اهرم هاست
که چطور فقر را به یک امر
قابل فتح تبدیل کرده است.


فقر شدید چیست؟
وقتی برای بار اول به شرق آفریقا رفتم،
یک شب را با یک خانواده کشاورز ماندم.
آدم های فوق العاده ای بودند.
من را به خانه یشان دعوت کردند.
با همدیگر آواز خوانده
و شام ساده ای خوردیم.
به من پتویی دادند تا 
بر روی زمین بخوابم.
صبح که شد،
چیزی برای خوردن نبود.
ظهر هم همینطور بود،
حالم که داشت بدتر میشد، دیدم
دختر بزرگ خانواده 
به جای ناهار فرنی پخت.
آن وقت هر بچه یک لیوان می خورد
تا زنده بماند.
نمیتوانم بگویم که چقدر
شرمنده شدم
وقتی یکی از آن لیوان ها را به من دادن،
می دانستم باید
مهمان نوازی شان را بپذیرم.


کودکان نه تنها برای زنده موندن بلکه برای 
رشد بدنی و ذهنیشان به غذا نیاز دارند.
هر روزی که نمیتوانند غذا بخورند،
کمی از آینده شان نابود میشود.
در فقر شدید از هر سه کودک یک نفر
از محرومیت غذایی در طول عمرش رنج می برد.
وقتی این شرایط با مراقبت های بهداشتی
ضعیف همراه بشوند،
از هر ده کودک یک نفر به خاطر فقر شدید
پیش از پنج سالگی میمیرد.
و فقط یک چهارم کودکان
دبیرستان را تمام میکنند
چون پولی برای مدرسه رفتن ندارند.
گرسنگی و فقر شدید، توانایی های
بالقوه انسان را محدود می کند.
ما خود را یک نسل خردمند،
با احساس و بااخلاق میدانیم،
اما تا وقتی که این مشکلات همنوعان
خود را حل نکنیم،
در این استاندارد شکست خورده ایم،
چون تک تک آدم ها
در این سیاره اهمیت دارند.
این کودک اهمیت دارد.
این کودکان اهمیت دارند.
این دختر اهمیت دارد.


می دانید، ما چیزهایی اینطور میبینیم،
و با دیدنشان ناراحت میشیم،
اما این مسائل مشکلات بزرگی هستند.
نمیدانیم چه راه حل مؤثری در پیش بگیریم.
اما دوستمون ارشمیدس را یادتان باشد.
فقر جهانی اهرم های قدرتمندی دارد.
این هم مشکلی شبیه دیگر مشکلات است.
من در این زمینه زندگی و کار کردم
و به عنوان یک پزشک،
معتقدم این مشکلات حل شدنی هستند.
پس برای ده دقیقه دیگر،
بیایید از وضعیت جهان ناراحت نباشیم.
بیایید مغزهایمان را به کارگیریم.
بیایید اشتیاقمان را برای حل این مشکل
به کار گیریم
و ببینیم آن اهرم ها چه هستند.


اهرم شماره یک:
اکثر فقیران جهان کشاورز هستند.
ببینید چقدر شگفت آور است.
اگه این تصویر نشان دهنده فقیران جهان باشد،
نیمی از آن ها به عنوان منبع بزرگی از درآمد
مشغول به کشاورزی هستند.
این واقعا من را حیرت زده می کند.
تمام این آدم ها، همه یک حرفه دارند.
ببینید این چقدر قدرتمند است.
وقتی کشاورزان بازدهی بیشتری داشته باشند
بیش از نیمی از فقیران جهان
درآمد بیشتری کسب میکنند و
از فقر نجات می یابند
و شرایط بهتر میشود.
محصولات کشاورزی مسلما 
غذا و مواد خوراکی هستند.
بنابراین، با افزایش بازدهی کشاورزان ،
مواد خوراکی بیشتری به دست می آید،
و بدین وسیله نه تنها به خود


بلکه به تغذیه سالم تمامی جوامع 
و پیشرفت اقتصاد کمک خواهند کرد.


وقتی کشاورزان بازدهی بیشتری داشته باشند،
فشار طبیعی کاهش میابد.
ما تنها دو راه برای 
تغذیه ی مردم جهان داریم :
یک اینکه مزارع موجود را پر بازده تر 
و بارور تر کنیم.
و یا اینکه جنگل ها و دشت ها را 
برای تولید مزارع بیشتر ، نابود کنیم،
که می تواند برای طبیعت فاجعه بار باشد.
اساسا، کشاورزان می توانند 
نقطه ی قدرت مهمی باشند.
با افزایش بازدهی کشاورزان،
درآمد آنان افزایش می یابد و
از فقز نجات پیدا میکنند،
به جوامع خود آذوقع می رسانند و
فشار مناطق طبیعی نیز کاهش می یابد.
کشاورزان در مرکز جهان قرار میگیرند.


اما نه کشاورزی مثل این
بلکه شبیه به این خانم.
چراکه بیشتر کشاورزانی که 
میشناسم خانم هستند.
به قدرت و اراده که از این زن منتشر میگردد
نگاه کنید.
او از لحاظ جسمی قوی، از لحاظ روحی سرسخت،
و مصمم برای انجام هر کاریست 
تا فرزندانش زندگی بهتری داشته باشند .
اگر قرار است سرنوشت بشریت را در دستان 
یک فرد قرار دهیم،
افتخار میکنم که او این خانم باشد.


(تشویق تماشاچیان)


تنها یک مشکل وجود دارد:
بسیاری از این مزرعه داران خرده پا، 
به ابزار آلات اساسی و علم آن دسترسی ندارند.
در حال حاضر، کشاورزان کمی ازغلات مانده 
از سال گذشته را نگه میدارند و
آن را به وسیله ی یک کج بیل دستی می کارند.
اینگونه ابزار و تکنیک ها مربوط به 
عصر برنز می باشد،
و به همین خاطر است که کشاورزان
هنوز هم بسیار فقیرند.


ولی باز هم خبرهای خوشی هست.
اهرم شماره دو:
در حقیقت ، بشریت مشکل فقر کشاورزی را 
یک قرن پیش حل کرده است.
بگذارید سه عامل اساسی در کشاورزی 
را برای شما توضیح بدهم.
اول از همه ، دانه های پیوندی که 
با ترکیب دو دانه با هم ، تولید می شوند.
در صورتی که انواع زیادی 
از محصولات پر بازده را همراه با
محصولات مقاوم در برابر خشکسالی
گرده افشانی کنیم،
دانه پیوندی به دست آمده ، ویژگی های 
مثبت دو دانه به وجودآاورنده آن را دارد.
علاوه بر این، کود های معمولی، 
اگر بهینه استفاده شوند،
سازگار با محیط زیست هستند.
اگر شما فقط مقدار اندکی کود را برای
گیاهی که از من هم بلند تر است
استفاده کنید،
محصول آن را بسیار افزایش داده اید.
به این ها ورودی مزارع می گویند.
ورودی مزراع بایستی با تکنیک های مخصوصی 
همراه باشند.
هنگامی که شما دانه ای را با مقداری زیادی
کامپوست درون خاک میکارید،
برداشت آن چند برابر میشود.
استفاده از این ابزارآلات و تکنیک ها
بازدهی کشاورزی را
در اصلی ترین نقاط جهان ، بیش از سه برابر
کرده است،
که تعداد زیادی از مردم را از فقر 
نجات داده است.
این اطلاعات هنوز به همه مردم 
داده نشده است،
به خصوص به مردم جنوب صحرای آفریقا.


اما به طور کلی، خبر شگفت انگیزی است.
حقیقا در تئوری، بشر مشکل فقر کشاورزی را 
یک قرن پیش
حل کرده است.
اما این اطلاعات هنوز در اختیار همه 
قرار نگرفته است.
در قرن فعلی، دلیل فقر مردم این است که
شاید در مکان های دور افتاده ای
زندگی میکنند.
و به این گونه اطلاعات دسترسی ندارند.
بنابراین، با ارائه محصولات و خدمات
مناسب
به مردم، میتوان به فقر پایان بخشید.
ما در حال حاضر، به افراد نابغه نیاز نداریم.
حتی یک فرد عادی نیز میتواند به این 
فقر جهانی برای همیشه پایان بخشد.


خب این ها سه اهرمی بودند که
مهمترین آن ها، اهرم ارائه است.
هروقت شرکت های دولتی و خصوصی جهان
شبکه هایی را برای ارائه محصولات بهبود بخش
راه اندازی کنند،
فقر از بین خواهد رفت.


شاید این امر در تئوری مطلوب به نظر برسد،
اما در عمل چطور؟
این شبکه های ارائه دهنده چگونه اند؟
اکنون بهترین نمونه عینی آن را 
برای شما می گویم،
وآن "اکر فاند" شرکتی که در آن کار می کنم
به کشاورزان خدمت رسانی می کند،
و ابزاری که برای موفقیت به آن 
نیاز دارند را در اختیارشان قرار می دهد.
کارمان را با ارائه منابع مورد نیاز کشاورزی
به مناطق روستایی شروع می کنیم.
شاید در ابتدا این کار به شدت سخت 
به نظر بیاید،
اما شدنی است.
بگذارید نشانتان بدهم.
ما منابع کشاورزی را به کمک
شبکه های کشاورزی مان می خریم،
و آن را در ۲۰ انبار شبیه به این 
ذخیره می کنیم.
بعد از آن، در هنگام تحویل منابع
۱۰۰ ها کامیون ۱۰ تنی کرایه می کنیم
و آن ها را به مناطقی که کشاورزان منتظرند
می فرستیم.
در آنجا سفارشات خود را تحویل
و با خود به خانه در مزارعشان می برند.
چیزی شبیه به سایت آمازون است
اما برای کشاورزان.
نکته مهم: این خدمات شامل امور مالی 
و راه های پرداخت آن میشود.
کشاورزان در طول زمان، کم کم اکثر 
هزینه ها را پرداخت می کنند.
که ما تمام آن را صرف تعلیم و آموزش میکنیم.
هر دو هفته یک بار، مربیان روستایی ما ،
خدماتی را در خصوص آموزش های عملی
به کشاورزان
ارائه میدهند.


با هر بار ارائه این گونه خدمات،
کشاورزان با استفاده از این ابزار آلات
خود را از فقر نجات می دهند.
این یک نمونه از کشاورزان ماست: کانسولاتا.
به غروری که در چهره اوست نگاه کنید.
او به سعادتی معمولی دست پیدا کرده که 
من فکر میکنم حق هر انسان کوشا
بر روی کره خاکی است.
اینک،با افتخار اعلام میکنم که ما به ۴۰۰,۰۰۰
کشاورز مانند کانسولاتا خدمت رسانی میکنیم.


(تشویق تماشاچیان)


کلید انجام این کار،ارائه طبقه بندی شده است.
در هر منطقه، یک مامور روستایی
استخدام میشود
که خدمات ما را به طور میانگین به ۲۰۰
کشاورز ارائه میدهد،
که بیش از ۱٫۰۰۰ نفر در این خانواده ها 
زندگی میکنند.
امروزه، ما ۲٫۰۰۰ مامور روستایی داریم
که به سرعت در حال افزایش اند.
و این نیروی ارائه خدمات ماست،
که همگی تنها از یک سازمان است.
شرکت های دولتی و خصوصی زیادی هستند
که نیروی ارائه ای مانند این را دارند.
و من معتقدم که ما در برهه ای از زمان هستیم
که جمعا میتوانیم به تمامی کشاورزان خدماتی
ارائه دهیم.


این امر شدنیست ، بگذارید نشانتان بدهم.
این نقشه صحرای جنوب آفریقاست،
در مقایسه با نقشه ای از امریکا.
جنوب صحرای آفریقا را انتخاب کردم زیرا
منطقه ای وسیع برای ارائه خدمات است.
و بسیار دشوار است.
اما ما هر ۸۰ کیلومتر مربع قطعه بر روی قاره 
را در نظر میگیریم،
و به این نتیجه میرسیم که نیمی از کشاورزان 
در این مناطق آبی رنگ زندگی میکنند.
که منطقۀ بطور قابل توجه کوچک است.
در صورتی که این نقاط آبی رنگ را کنار هم 
بگذاریم
در مقایسه با نقشه امریکا،
معادل قسمت شرقی امریکا است.
شما میتوانید در هر قسمتی از این منطقه 
پیتزا سفارش بدهید
و آن پیتزا داغ، تازه و خوشمزه 
به دست شما میرسد.
اگر آمریکا میتواند تحویل پیتزا را در
این منطقه به این اندازه انجام دهد،
پس شرکت های افریقایی ، چه دولتی 
چه خصوصی
نیز میتوانند خدماتی را به تمامی کشاورزان
ارائه دهند.
این کار شدنی ست.


میخواهم بحثم را با کلیت بخشیدن
فراتر از کشاورزی خاتمه بدهم.
در هر زمینه ای از پیشرفت بشر،
انسان ها ابزارهای موثری را در خصوص
پایان بخشیدن به فقر اختراع کرده اند.
فقط کافیست آن را ارائه بدهیم.
مجدد می گم،
در هر زمینه از پیشرفت بشر،
انسان های نخبه سال ها پیش، 
ابزار آلات
ارزان و موثری اختراع کرده اند.
بشر تنها با راه حل هایی ساده
و تاثیر گذار کاملا در برابر فقر مسلح 
شده است.
فقط کافیست این راه حل ها را به مناطقی با
وسعت کم ارائه داد.
دوباره به طور مثال، نقشه جنوب صحرای آفریقا
به یاد داشته باشید که فقر روستایی
در قسمت های آبی متمرکز شده است.
و فقر شهری حتی متمرکز تر هم هست،
در قسمت های سبز رنگ کوچک.
باز با استفاده از نقشه امریکا برای سنجش مقیاس،
میتوان گفت در این منطقه، ارائه خدمات
کاملا دست یافتنی است.
در حقیقت، برای اولین بار در تاریخ بشر،
ما مقدار زیادی زیرساخت های ارائه خدمات
در دست داریم.
شرکت های دولتی و خصوصی جهان
نیرو های تحویلی دارند که کاملا قادر
به پوشش دهی چنین مناطق نسبتا کوچکی هستند.
تنها اراده آن را نداریم.


در صورتی که مصمم هستیم،
پس هر کدام از ما نقشی داریم.
اول از همه باید شغل هایی را انتخاب کنیم
که در پیشرفت بشریت نقش دارند،
خصوصا اگر در کشورهای در حال توسعه
زندگی میکنید.
ما به کارکنان بهداشت، معلمان ، 
مربیان کشاورزی آماده به خدمت،
و مسولان فروش بیشتری نیاز داریم.
این ها افرادی هستند که شغل خود را وقف
بهبود زندگی دیگران میکنند.
ما، همچنین به نقش های حمایتی نیاز داریم.
یکسری شغل در شرکت خود من وجود دارد،
و ما تنها یکی از این تعداد بسیار هستیم.
شاید باور نکنید اما مهم نیست تخصص شما چیست،
قطعا جایی برای شما در این مبارزه وجود دارد.
ههمچنین مهم نیست تا چه حد میتوان به فقر
پایان داد،
مهم اینست که به منابع بیشتری نیازمندیم.
این اولین محدودیت ماست.
برای سرمایه گذاران خصوصی، ما نیاز به 
گسترش سرمایه مشارکتی،
سهام خصوصی، سرمایه در گردش موجود در 
بازارهای در حال ظهور داریم.
اما باز محدودیت هایی برای آنچه شرکت های
خصوصی انجام میدهند، هست.
معمولا شرکت های خصوصی برای مقابله با 
فقر شدید به طور مفید تلاش میکنند،
به همین خاطر بشر دوستی نقش مهمی 
را ایفا میکند.
هر کسی میتواند، اما ما به 
مدیریت بیشتری نیازمندیم.
ما به افراد خیرخواه بیشتری نیاز داریم
به رهبران جهانی بیشتر برای رفع مشکلات 
موجود در پیشرفت بشریت
و برای هدایت بشر به منظور ریشه کن
کردن این مشکلات در کره زمین.
اگر شما به این مسائل علاقه دارید
به وبسایت ما مراجعه کنید


ما به رهبران بیشتری نیاز داریم.
بشر به کره ماه دسترسی پیدا کرده است.
ابر کامپیوترهایی اختراع کرده است
که در جیب جا میشوند
و ما را به هر شخصی در جهان متصل میکنند.
در پنج دقیقه، 
۱.۶ کیلومتر در دوهای ماراتون می دویم.
ما انسان هایی استثنایی هستیم.
که بیش از یک میلیارد هم نوع خود را 
فراموش کرده ایم.
تا وقتی که هر دختری مثل این، فرصت دست یابی
به همه استعداد های بالقوه خود را نیابد،
ما در معنویت و بزبان ساده، نژاد بشر 
شکست خوردیم.
منطقا، پایان دادن به فقر شدید
به طور باورنکردنی شدنی است.
تنها باید محصولات و خدمات تایید شده ای
را به همه افراد
ارائه دهیم.
اگرمصمم هستیم، پس نقشی
برای ایفا داریم.
بیایید وقت خود، شغل خود و سرمایه 
خود را
صرف این امر کنیم.
بیایید به فقر شدید در مدت زندگی خود
پایان بخشیم.


ممنونم.


(تشویق تماشاچیان)

