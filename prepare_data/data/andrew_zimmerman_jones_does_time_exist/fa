
اولین سنجش زمان،
مشاهده چرخه‌های جهان طبیعی بود،
که با استفاده از الگوهای تغییر روز به شب
و فصل به فصل تقویم‌ها را تهیه می‌کردند.
اندازه گیری دقیق‌تر زمان مانند ساعت آفتابی
و ساعت‌های مکانیکی تا جایی پیش رفت
که در نهایت زمان را
در قالب مناسبتری قرار دادند.
اما ما دقیقاً داریم
چه چیز را اندازه گیری می‌کنیم؟
آیا زمان از نظر قوانین طبیعت وجود دارد
یا صرفاً چیزی در ذهن ماست؟
درابتدا پاسخ واضح به نظر می‌رسد -
البته که زمان وجود دارد؛
دائماً در اطراف ما اتفاق می‌افتد،
و تصور جهانی بدون آن بسیار دشوار است.


اما درک ما از زمان
به واسطه انیشتین پیچیده شد.
نظریه نسبیت او می‌گوید که زمان
برای همه می‌گذرد اما همیشه
برای افراد در موقعیت‌های گوناگون
به یک سرعت سپری نمی‌شود،
مثلا برای کسانی که با سرعت
نزدیک به سرعت نور حرکت می‌کنند
یا درحال چرخیدن
به دور یک ابر سیاهچاله هستند.
انیشتین انعطاف پذیری زمان را
با ترکیب آن با فضا حل کرد
تا فضازمان را تعریف کند،
که می‌تواند خم شود اما به روشی پایدار
و قابل پیش‌بینی رفتار می‌کند.


نظریه اینشتین ظاهراً تایید می‌کند که زمان
در ساختار عالم تنیده شده‌است.
اما پرسش بزرگی وجود دارد
که این نظریه نتوانسته آن را پاسخ دهد:
چرا ما می‌توانیم
در فضا در هر مسیری حرکت کنیم
اما در زمان تنها در یک مسیر؟
صرف نظر از اینکه چه می‌کنیم، گذشته همیشه
پشت سر ماست.
به این بردار زمان می‌گویند.


وقتی یک قطره از رنگ خوراکی
در یک لیوان آب می‌افتد،
طبیعتاً می‌دانیم که رنگ
از قطره پخش می‌شود
و در نهایت لیوان را پر می‌کند.
برعکس این اتفاق را تصور کنید.
اینجا، زمان وارونه طی خواهد شد.
ما در عالمی زندگی می‌کنیم
که در آن رنگ خوراکی
در آب پخش می‌شود
نه جهانی که در آن ذرات رنگ خوراکی
با هم جمع شوند.


در فیزیک این اتفاق با عنوان
قانون دوم ترمودینامیک توصیف می‌شود
که می‌گوید سیستم‌ها در طول زمان بی‌نظمی
یا انتروپی دریافت می‌کنند.
سیستم‌ها در جهان ما
از نظم به بی‌نظمی انتقال می‌یابند،
و این خاصیت جهان است
که مسیر بردار زمان را تعریف می‌کند.


بنابراین اگر زمان این چنین خاصیت بنیادی است
باید در بنیادی‌ترین معادلات ما
که عالم را توصیف می‌کند
وجود داشته‌باشد، درست است؟
در حال حاضر دو معادله داریم
که فیزیک را کنترل می‌کند.
نسبیت عمومی،
رفتار اشیاء بزرگ را توصیف می‌کند،
درحالی که فیزیک کوانتوم
اشیاء خیلی کوچک را بررسی می‌کند.
یکی از بزرگترین اهداف فیزیک نظری
در طول نیم‌قرن گذشته تطبیق دادن
این دو به یک
«نظریه اساسی همه چیز» بوده است.
تلاش‌های زیادی انجام شده‌است
- هیچ کدام هنوز اثبات نشده‌اند -
و به طور متفاوت به زمان می‎پردازند.
عجیب است، یک مدعی به نام معادله ویلر دوویت
اصلا شامل زمان نمی‌شود.


مانند همه نظریه‌های رایج درباره همه چیز،
آن معادله فرضی است.
اما به عنوان یک آزمایش استدلالی
اگر این معادله یا معادله فاقد زمان مشابه
درست از آب دربیاید،
آیا این به معنای آن است که
در ابتدایی‌ترین سطح زمان اصلا وجود ندارد؟
آیا زمان تنها نوعی وهم است
که زاییدۀ محدودیت‌هایی است
که در درک جهان داریم؟
ما هنوز نمی‌دانیم، اما شاید
این روش برای تفکر درباره آن اشتباه باشد.
به جای پرسیدن آنکه آیا زمان
به عنوان یک خاصیت بنیادی وجود دارد یا نه،
شاید آن یک خاصیت نوخاسته باشد.


خواص نوخاسته چیزهایی هستند که به صورت
قسمت‌های مجزای یک مجموعه وجود ندارد
اما در یک مجموعه
به صورت منسجم موجود هستند.
هر مولکول آب یک جزر و مد ندارد،
بلکه کل اقیانوس جزر و مد دارد.


یک فیلم در زمان توسط
رشته تصاویر ساکن خلق می‌شود
تا یک جریان متغیر
و مستمر بین آنها ایجاد شود.
وقتی این تصاویر را با سرعت ورق بزنیم،
ذهن ما گذر زمان را
از این رشته تصاویر درک می‌کند.
هیچ کدام از صحنه‌های فیلم به تنهایی
باعث تغییر گذر زمان نمی‌شوند
یا حاوی آن نیستند،
بلکه این خاصیتی است که در نتیجه
روش به دنبال هم آمدن هر قطعه بوجود می‌آید.
حرکت واقعی است، در عین حال هم یک توهم.
آیا فیزیک زمان هم
به نوعی یک وهم مشابه است؟


فیزیکدان ها همچنان در حال
بررسی این پرسش‌ها و پرسش‌های دیگر هستند،
بنابراین از توضیح کامل آن دور هستیم.


حداقل در این لحظه.

