
چندین سال پیش،
تصمیم گرفتم که به ماموریتی
بروم تا خدا را پیدا کنم.
حالا، در ابتدای صحبت به 
شما می‌گویم که شکست خوردم،
که، به عنوان یک وکیل،
پذیرش آن برایم خیلی کار سختی است.
اما در آن سفر شکست خورده،
بسیاری از چیزهای که آموختم
هوشیار کننده بود.
و یکی از این آموزه‌ها
به من امیدواری زیادی بخشید.
که تفاوت‌های ما با هم باشکوه و مهم هستند.


من در آمریکا توسط پدر و مادری هندی
بزرگ شدم که فرهنگ هندو داشتند،
اما از آیین سرسخت و تقریباً گمنامی
در خارج از هند تبعیت می‌کردند
تحت عنوان جینیسم.
برای این‌ که بفهمید من جزء چه 
اقلیت کوچکی هستم باید بگویم:
هندی‌ها کمتر از یک درصد
جمعیت آمریکا را تشکیل می‌دهند،
که هندوها تقریبا ۰/۷ درصد؛
و جین‌ها ۰/۰۰۰۴۶ درصد را تشکیل می‌دهند.
واضح‌تر بگویم:
تعداد کسانی که سالانه از کارخانهٔ
عروسک‌سازی ورمونت دیدن می‌کنند
بیش از ‍ییروان آیین جین در آمریکا هستند.
و برای کامل شدن حس اقلیت بودنم،
والدینم تصمیم گرفتند،
«چه فکر خوبی!
بفرستیمش مدرسهٔ کاتولیک‌ها.»


(خنده حضار)


من و خواهرم تنها دانش‌آموزان غیرسفیدپوست،
غیر کاتولیک در تمام مدرسه بودیم.


در مدرسهٔ عیسای کوچک پراگ
در فلاسمور ایلینوی —
بله، واقعاْ اسمش همین بود —
به ما یاد می‌دادند که تنها 
به یک وجود برتر ایمان داشته باشیم
که مسئول همه چیز است،
همهٔ امور،
از آفرینش جهان گرفته تا پرورش اخلاقی
تا بدرقهٔ روح به زندگی ابدی.
اما در خانه،
آموزش‌های کاملاْ متفاوتی می‌دیدم.
پیروان آیین جین
به یک موجود برتر اعتقادی ندارند
حتی به چند موجود برتر 
هم باور ندارند.
در عوض ما باور داریم
که تجلی خداوند
در کمال تک تک ما قابل دیدن است،
و ما در حقیقت تمام زندگی‌مان را در تلاش
برای از بین بردن 
کارماهای بد می‌گذرانیم
که سر راهمان قرار گرفته و به بهترین
شکل الهی خودمان تبدیل می‌شویم.
مهمتر از این، یکی از اصول
بنیادین آیین جین
چیزی به نام «نسبی‌گرایی» است.
نسبی‌گراها اعتقاد دارند هیچ‌کس
نمی‌تواند مالک تام حقیقت باشد
یا آن‌ را بشناسد،
حتی وقتی صحبت از
باورهای مذهبی در میان است.
این عقیده را روی کشیش‌ها و راهبان
در مدارس کاتولیک‌تان امتحان کنید
موفق باشید.


(خنده حضار)


جای تعجب نیست که گیج شده بودم
و تفاوت شدیدم با هم‌کلاسی‌ها 
توی ذوقم می‌زد.
بپریم به بیست‌ وچند سال بعد،
که فهمیدم انسان بسیار معنوی‌ هستم،
اما دارم دست‌وپا می‌زنم.
پناهگاه معنوی نداشتم.
ناگهان فهمیدم که «هیچ» هستم،
و این فقط یک واژه یا بازی با کلمات نیست،
هیچ‌کدام از این‌ها نیست.
بلکه به شکل دردناکی یک نام کسالت‌بار است
به تمام کسانی که گزینه‌ٔ 
«هیچ» را انتخاب کرده‌اند، اعطا شده.
که وقتی مرکز تحقیقات Pew
از افراد راجع به گرایشات مذهبی‌شان پرسیده،


(خنده حضار)


اما حقایق جالبی راجع به «هیچ»ها:
تعداد ما بسیار زیاد است،
و در جوانی سردرگم می‌شویم.
در سال ۲۰۱۴ بیش از ۵۶ میلیون «هیچ»
که وابستگی مذهبی ندارند
در آمریکا وجود داشتند.
یک‌سوم «هیچ»ها بزرگسال هستند
و بین ۱۸ تا ۳۳ سال سن دارند.
اما جالب‌ترین نکته راجع به «هیچ»ها برای من
این است که ما اغلب آدم‌های معنوی هستیم.
در حقیقت ۶۸ درصد از ما تا حدی
به یقین رسیده‌ایم و باور داریم
که خدا وجود دارد.
ما فقط نمی‌دانیم که او کیست.


(خنده حضار)


وقتی فهمیدم «هیچ» هستم
اولین بهره‌ای که بردم
این بود که دانستم
تنها نیستم.
بالاخره عضوی از یک گروه در آمریکا بودم
که اعضای زیادی داشت،
احساس امنیت کردم.
اما دومین حس نه چندان اطمینان بخشم
این بود که اوه، پسر چقدر زیادیم.
اتفاق خوبی نیست،
چون اگر افراد معنوی زیادی 
در حال حاضر بی‌خدا هستند،
پس یافتن خداوند آن‌طور که
امیدوار بودم کار آسانی نیست.


همان‌جا بود که تصمیم گرفتم 
در سفر معنوی‌ام،
از رفتن به مکان‌های به‌خصوص خودداری کنم
و قید تمام ادیان بزرگ را بزنم
و در عوض به جستجوی واسطه‌های
انسانهای معنوی گم‌نام
و درمان‌گران ایمان
و مردان خدا رفتم.
اما فراموش نکنید که من نسبی‌گرا هستم،
یعنی تمایل دارم که ذهنی باز داشته باشم،
که از قضا به کمکم آمد،
زیرا به رستوران کوچک جادوگری رفتم
که در مرکز دگرباشی در شهر نیویورک بود،
در آن‌جا با دو جادوگر دوست شدم؛
پنج گالن آب معدنی نوشیدم!
با یک شامان (کاهن) در پرو
یک قدیس در مرکز گردهمایی بغلم کرد —
بوی خیلی خوبی می‌داد —


(خنده حضار)


ساعتها میان دود و گرما در
کلبه سرخپوستها آواز خواندم
در سواحل مکزیک:
با یک واسطه ی الکلی کار می‌کردم
تا با مرده‌ها ارتباط برقرار کنیم،
مرده‌هایی که مادر شوهرم هم بینشان بود
و همچنین مدیر برنامه‌های
گروه هیپ‌هاپ روتز.


(خنده حضار)


بله، مادر شوهرم گفت که خیلی خوشحال است
از اینکه پسرش من را به عنوان
عروسش انتخاب کرده است.
داه! اما —


(خنده حضار)


بله.
ولی مدیر برنامه های روتز
پیشنهاد داد که شاید بهتر
باشه کمتر پاستا بخورم.
فکر می‌کنم همه موافق باشید
که شوهرم شانس آورد کسی که
پیشنهاد رژیم داد مادرش نبود.
که کمتر پاستا بخورم.


(خنده حضار)


همچنین عضو یک گروه یوگا ی 
خنده درمانی شدم در شمال آفریقا:
شاهد زنی بودم که ۴۵ دقیقه ارگاسم داشت —
از خودم در نمیارم —
موقعی که با انرژی کائنات
ارتباط برقرار کرد —
احتمالا به آنجا برگردم —


(خنده حضار)


از باجه‌ی تلفنی وسط فستیوال برنینگ‌من
صحرای نوادا با خدا تماس گرفتم،
در حالی که سرهمی پوشیده بودم
و عینک اسکی زده بودم؛
و یک مرد پیر هندی روی من خوابیده بود،
که شوهرم نبود.
یک غریبه بود به اسم پارامجی،
که برای چاکراهای من آواز می خوند
در حالی که برای درمان "یونی" من
به انرژی کائنات متصل شده بود،
که در سانسکریت به معنی واژن هست.


(خنده حضار)


می‌خواستم که اسلایدی از آن بگذارم،
ولی چند نفر گفتند
نمایش اسلاید "یونی" من در برنامه TED!
— حتی TEDزنان —
خیلی ایده‌ی خوبی نیست.


(خنده حضار)


اوایل سفرم،
رفتم به برزیل برای ملاقات مردی
به اسم "جان از خدا" که درمانگر ایمان بود
در پایگاهش در برزیل.
در حال حاضر، «جان از خدا» یک واسطه
کاملا روحانی در نظر گرفته شده است،
که اساسا بدان معنی است
او می‌تواند با افراد مرده صحبت کند.
اما در این مورد، ادعا می‌کند
با یک گروه بسیار خاص مرتبط است
از مقدسین و پزشکان مرده
به منظور بهبودی
هر مشکلی که شما داشته باشید.
و هر چند «جان از خدا»
مدرک پزشکی ندارد
یا حتی دیپلم دبیرستان
اما عمل جراحی انجام می‌دهد —
واقعا، با یک تیغ جراحی،
بدون هرگونه بیهوشی.
بله، من نمی‌دانم
او همچنین جراحی نامرئی را پیشنهاد می‌دهد،
بدون هیچ جای برشی،
و جراحی جایگزین،
که او ظاهرا می تواند کسی را درمان کند
که هزاران مایل دور است
با انجام یک عمل روی یک فرد عزیز.


حالا، وقتی به دیدار «جان از خدا» می‌روید،
قوانین و مقررات مختلفی وجود دارد.
یک مورد کاملا پیچیده است،
اما حداقل شما می توانید
«جان از خدا» را ببینید
و او را با سه چیز انتخاب کنید
که می خواهید انجام شود،
و او مقدسین و پزشکان مرده را تعیین می‌کند
تا از طرف شما کاری کنند
که آن مورد انجام شود.


(خنده حضار)


حالا، قبل از اینکه قهقهه بزنید،
در نظر بگیرید
که، حداقل بر اساس وب سایت او،
بیش از هشت میلیون نفر —
از جمله اپرا،
الهه تلویزیون روزانه-
رفته‌اند تا جان از خدا را ببینند،
و من از قبل تصمیم گرفته بودم
که با ذهنی باز برم.
اما راستش را بگویم، همه چیز برای من
به نوعی عجیب و غیرقابل تصور بود،
و در پایان من به خانه برگشتم،
حتی بیشتر از قبل گیج شده بودم.
اما این بدان معنا نیست که
من دست خالی به خانه برگشتم


در هفته‌های پیش از
سفر من به برزیل،
برنامه‌های آینده را به بعضی
دوستانم متذکر شده بودم
و همچنین به یک زوج از همکارانم در گوگل،
آن زمان من آنجا یک وکیل بودم.
و ممکن است به چند نفر دیگر هم گفته باشم
چون زیاد صحبت می‌کنم،
همچنین همسایه ام،
مردی که در قهوه خانه ای کار می‌کند
که هر روز صبح می‌روم،
خانم صندوق‌دار در فروشگاه هول فود
و یک غریبه که در مترو کنار من نشسته بود.
من به همه از آنها گفتم که کجا می‌روم
و چرا،
و من پیشنهاد دادم که سه آرزو
از آنها به سوی برزیل همراهم ببرم
توضیح دادم که هر کسی
برای دیدن جان از خدا می‌رود
می‌تواند به عنوان یک نایب
برای دیگران عمل کند
تا نیاز نباشد آنها به این سفر بروند.
و درکمال تعجب، ایمیل‌های زیادی
به سمت من سرازیر شد.
دوستان به دوستان گفتند،
که آن‌ها هم به دوستان گفتند
و آن دوستان
به ظاهر به دوستان دیگر گفت
دیگر غریبه ها
و بقیه در کافی شاپ های دیگر،
به نظر می‌رسید که 
تا قبل از رفتن من به برزیل
هیچ کس نمانده بود که
آدرس ایمیل من را نداشته باشد.
آن موقع، متوجه شدم که
من بیش از حد پیشنهاد داده بودم
به خیلی افراد.
اما وقتی که سالها بعد
آن پیام ها را خواندم،
چیزی کاملا متفاوت متوجه شدم.
این ایمیل ها در واقع سه چیز
مشترک را شامل شده اند،
اولین چیز که جالب بود.


تقریبا همه جزئیات دقیق در مورد چگونگی
دستیابی به خودشان را به من دادند.
من به آنها گفته ام
یا دوستانشان به آنها گفته بودند،
که همراه با لیست
از سه چیز که آنها می‌خواستند،
من عکس آنها، نامشان
و تاریخ تولدشان را می‌خواهم.
اما آنها به من آدرس کامل دادند، با
شماره آپارتمان و کد پستی
گویی که جان از خدا
می‌خواست به آن‌ها سر بزند
و آنها را شخصا ملاقات کند
یا یک بسته به آن‌ها ارسال کند
به نظر می رسد، در واقع سعی داشتند
مطمئن باشند که خواسته های بعید آنها
توسط جان از خدا،
به آنها تحویل داده می‌شود
نه به فرد غلط یا آدرس اشتباه.
حتی اگر باور نداشتند
آنها امیدوار بودند.


مشترک دوم
هم خیلی جالب بود
اما خیلی ترسناک‌تر.
تقریبا همه —
غریبه در مترو،
مرد در کافی شاپ
وکیل پایین سالن،
یهودی، خداناباور،
مسلمان، کاتولیک مذهبی —
همگی تقریبا همان سه چیز را درخواست کردند.
بله، یک تعداد هم درخواستهای پرت داشتند،
و بله، چند نفر پول نقد درخواست کردند.
اما وقتی در نهایت آن‌ها را حذف کردم،
چه اتفاقی افتاد؟
شباهتها بسیار حیرت‌آور بود.
تقریبا همه
ابتدا سلامتی را برای خودشان و 
خانواده‌هایشان خواسته بودند.
تقریبا همه،
شادمانی را خواسته بودند
و سپس عشق،
به این ترتیب:
سلامتی، شادی، عشق.
گاهی اوقات آنها یک نوع خاص
از سلامتی را خواسته بودند
اما اغلب، آنها فقط
به طور کلی سلامتی خواسته بودند.


وقتی به خوشبختی رسید،
هر کدام از آنها کمی متفاوت بین کرده بود،
اما همه آنها درخواست همان زیرمجموعه
خاص از شادی را داشتند
نوعی از شادی که عمیق است
و ریشه‌هایش در روح انسان قرار می‌گیرد؛
نوعی شادی که می‌تواند ما را حفظ کند،
حتی اگر مطلقا همه چیزهای
دیگر را از دست می‌دادیم.


و برای عشق،
همه آنها عشق رومانتیک خواسته بودند،
نیمه گمشده‌ای که در موردش
در رمان‌های عاشقانه خواندیم،
عشقی که تا ابد با ما خواهد ماند.


با عرض پوزش، این همسر من است.


ای وای! حالا یادم رفت کجا بودم.


(خنده حضار)


(تشویق حضار)


به طور کلی،
همه این دوستان و غریبه‌ژها،
بدون در نظر گرفتن پیشینه،
نژاد یا مذهب آنها
همه چیزهای مشابه را خواسته بودند،
و آنها همان چیزهایی بودند
که من می خواستم،
نسخه ساده شده
از نیازهای اساسی انسان
شناسایی شده توسط دانشمندان اجتماعی
مانند ابراهیم ماسلو و مانفرد مکسنیف.
هیچ کس درخواست پاسخ به
سوالات حقیقت وجودی را مطرح نکرد
یا برای اثبات خدا یا معنای زندگی
مثل آنچه که من برای یافتنش رفتم.
آنها حتی پایان دادن به جنگ
یا گرسنگی جهانی را نخواستند.
حتی زمانی که می‌توانستند
هر چیزی درخواست کنند.
همه آنها سلامت، شادی وعشق خواسته بودند.


حالا این ایمیل‌ها
اشتراک سومی نیز داشتند.
همه آنها به همان شیوه به پایان رسید.
به جای تشکر از من برای انتقال
آرزوهای آنها به برزیل،
همه گفتند،
«لطفا به کسی نگو.»
بنابراین تصمیم گرفتم به همه بگویم -


(خنده حضار)


اینجا در همین سخنرانی،
نه چون من غیر قابل اعتماد هستم،
اما به دلیل این واقعیت
که ما خیلی اشتراکات داریم
به ویژه در حال حاضر بسیار مهم است
که همه آگاه شوند،
زمانی که بسیاری از مشکلات جهان
به این دلیل است که ما بر روی چیزهایی تمرکز
کرده ایم که ما را از هم متمایز می‌کند،
نه چیزی که ما را با هم مرتبط می‌کند.


و ببینید- من اولین نفرم که اعتراف می‌کنم
که متخصص آمار نیستم،
و این داده‌هایی که به شما ارائه کردم
فقط از ایمیل من جمع آوری شده است
بیشتر حکایت است تا علمی باشد
بیشتر کیفی است تا کمی.
هر کسی که با داده
کار کرده باشد به شما می‌گوید
به سختی از لحاظ آماری معنی دار است
و جمعیت نمونه متعادل نیست.
اما با این وجود، من خودم را در حال 
فکر کردن به آن ایمیل ها پیدا می‌کنم
هر زمانی که برمی‌گردم و 
به تعصب و خطاها که در زندگی‌ام
با آن مواجه شدم فکر می‌کنم،
یا زمانی که یک جرم بر اساس نفرت
وجود دارد یا یک تراژدی بی‌معنی
که این حس ناامید کننده را برجسته می‌کند
تفاوتهای ما
ممکن است غیرقابل توافق باشد.
سپس به خودم یادآوری می‌کنم که شواهدی دارم
که محور اتحاد و یکپارچگی
انسانیت ما
این است که، حتی زمانی که به ما
فرصت داده می‌شود
که چیزی را بخواهیم
اکثر ما چیزهای مشابهی را می‌خواهیم،
و این واقعیت است
مهم نیست که ما کی هستیم،
خدای خود را چه می‌نامیم،
یا به کدام دین، اگر داریم، ایمان داریم.


من هم همینطور یاد گرفتم
که ظاهرا بعضی از ما
این‌ها را آن قدر شدید می‌خواهیم
که ما به یک «هیچ» ایمیل می‌زنیم
یک «هیچ» از نظر معنوی گمراه مثل من —
برخی ممکن است بگویند 
حتی در بقیه موارد گیج -
و ما این غریبه را پیدا کرده وعمیق‌ترین
آرزوهایمان را به او ایمیل می‌زنیم،
که در صورت امکان حتی با احتمال بسیار پایین
آن آرزوها توسط کسی که
حتی خدا نیست برآورده شوند،
چه رسد که خدای ما باشد
کسی که حتی
عضو دین انتخابی ما نیست،
کسی که وقتی روی کاغذ به آن نگاه می‌کنی،
بعید به نظر می‌رسد
بتواند کاری بکند.


و حالا،
وقتی من به سفر معنوی خود نگاه می‌کنم،
اگر چه خدا را پیدا نکردم،
ولی یک خانه پیدا کردم:
حتی امروز، در جهانی
که ما را مذهبی،
قومی، سیاسی، فلسفی،
و نژادی از هم مجزا می‌کند،
حتی با تمام تفاوتهای آشکار ما،
در پایان روز،
و در پایه‌ای‌ترین سطح
ما همه مثل هم هستیم.


متشکرم.


(تشویق حضار)

