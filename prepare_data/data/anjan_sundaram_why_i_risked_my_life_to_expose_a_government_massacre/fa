
شاهد بودن به چه معنا است؟
چه اهمیتی دارد
که شاهد رنج کشیدن آدم‌ها باشید،
بخصوص وقتی این مردم از ما جدا افتاده‌اند؟
و چه اتفاقی می‌افتد وقتی رو برمی‌گردانیم؟


سه سال پیش، به 
جمهوری آفریقای مرکزی سفر کردم
برای گزارش درباره جنگ درحال جریان.
هشدارهای مربوط به قتل‌ عام‌هایی در جنگل‌ها
و بیابان‌های کشور را شنیده بودم،
اما هیچکس نمی‌توانست
این قتل عام‌ها را شناسایی کند
یا به من بگوید چه کسی کشته شده یا چه وقت.
سراغ این جنگ رفتم
با اطلاعات خیلی کم.
شاهد صحنه‌های بودم
که دردناک و غیرواقعی بود،
و تنها در آخر بود که تشخیص دادم
که شاهد مقدمات آرام پاکسازی قومی بوده‌ام.


جمهوری آفریقای مرکزی کشوری
با جمعیت ۵ میلیونی
به بزرگی تگزاس
در مرکز آفریقاست.
کشور بعد از استقلال از فرانسه در ۱۹۶۰
بخاطر سابقه درخشونت معروف است.
جنگی که گزارش دادم
بین حکومت اقلیت مسلمانان
معروف به سلئکا،
و شهروندان شبه نظامی،
اغلب مسیحی
معروف به ضد باکالا بود.


نخستین علامت پاکسازی قریب الوقوع
فروپاشی اعتماد بین جوامع است.
سه روز بعد از این که به کشور رسیدم،
شاهد بودم که شهر کوچک گاگا خالی شده است.
جنگ قریب الوقوع بود.
و برای نجات جانشان
خیلی از مردم جاسوس حکومت شده بودند،
دوستان و همسایه‌شان را برای کشته شدن
لو می‌دادند.
شهرهای بزرگ و کوچک،
هر جایی که انسان‌ها بودند، ناامن شده بود.
بنابراین مردم به جنگل‌ها پناه بردند.
بطرز عجیبی احساس جداافتادگی داشتم
وقتی خوک‌ها و احشام 
به خانه‌های خالی می‌رفتند.
در منطقه جنگی،
می‌دانید که وقتی مردم رفته باشند 
بیشتر در معرض کشته شدن قرار دارید.


جنگ از جنگل گذشت و به گاگا رسید،
و من با طوفانی از بمب‌ها احاطه شدم.
نیروهای حکومت به درون جنگل رفتند
تا به پایگاه شبه نظامی‌ها حمله کنند.
ساعت‌ها موتور سواری کردم،
از میان جویبارها و علف‌های فیل‌آسا گذر کردم
اما تنها زمانی به شهر رسیدم
که حکومت آن را سوزانده بود
و مردم از آنجا رفته بودند.


برای اینکه با کسی حرف بزنم،
داد زدم که من دوست هستم 
و قصد آسیب رساندن ندارم.
زنی با پیراهنd قرمز از سمت جنگل دوید.
بقیه با کنجکاوی از لای درخت‌ها پدیدار شدند
و پرسیدند،
"? Est-ce les gens savent"
«آیا مردم خبر دارند؟»


پرسش باعث تعجبم شد.
کودکان گرسنه و بیمار بودند،
اما آنها راجع به غذا و دارو نپرسیدند.
از من پرسیدند،
«آیا مردم از وضعیت ما باخبرند؟»

موقع نوشتن این سوال آن‌ها 
احساس ناتوانی می‌کردم.
و عزمم را جزم کردم
که این برهه از زندگی آن‌ها
نباید فراموش شود.
در شاهد بودن بلایی که سرشان آمده بود،
احساس نزدیکی کوچکی با این مردم داشتم.
از دور دست، این جنگ مثل پانویسی
در اخبار دنیا محسوب می‌شد.
به‌عنوان شاهد،
جنگ مثل برملا کردن تاریخ بود.


دولت هرگونه ارتکاب خشونتی را تکذیب می‌کرد،
اما همچنان به رفتن توی شهرها ادامه دادم،
جایی که مردم قتل عام‌های حکومتی را
از یک روز یا یک هفته قبل شرح می‌دادند.


احساس شکنندگی می‌کردم
و سعی در آرام کردن خودم داشتم.
موقع گزارش این قتل عام‌ها،
شیرینی‌های کوچولویی
را می‌خریدم و می‌خوردم،
بدنبال آسودگی آشنای طعم‌شان بودم.
مردم آفریقای مرکزی 
با این شیرینی‌ها می‌خواستند
گرسنگی‌شان را کمرنگ کنند،
با به جای گذاشتن دنباله‌ای از
هزاران پوست پلاستیکی به هنگام فرار.


در معدود ایستگاه‌های رادیویی
باقیمانده در کشور،
اغلب موسیقی پاپ می‌شنیدم.
با شدت گرفتن جنگ
اطلاعات کمی درباره
قتل‌عام‌ها دریافت می‌کردیم.
بی‌تفاوتی داشت برایمان عادی می‌شد.
شاهد پدیده عدم صداقت در اطلاعات بودم.
دو هفته بعد، با اضطراب و به کندی
تا مقر دورافتاده شبه نظامی‌ها راندم،
شهری بنام پ ک ۱۰۰.
در اینجا، جنگاوران مسیحی به من گفتند
که همه مسلمان‌ها خارجی،
شیطان و متحد حکومت بودند.
مسلمان‌ها را به حیوانات ربط می‌دادند.
بدون شاهدان یا رسانه‌های بی‌طرفی
که با این روایت باطل برخورد داشته باشند،
تنها روایت حاکم در این اردوگاه‌ها بود.
شبه نظامی‌ها شکار مسلمان را شروع کردند،
و پایتخت یعنی بانگوی را تقریباً
از ۱۴۰,۰۰۰ مسلمان عاری کردند،
ظرف فقط چند ماه.
هرچند بیشتر قتل‌ها و فرار مسلمانان 
از سوی شاهدان در آمار ثبت نشده‌اند.


به شما درباره گزارش‌های قتل‌عام خودم
در جمهوری آفریقای مرکزی می‌گویم،
اما هنوز از خود می‌پرسم چرا آنجا رفتم؟
چرا خودم را به‌خطر انداختم؟
من این کار را انجام می‌دهم
چون حس می‌کنم که مردم نادیده گرفته شده 
در تمامی جوامع ما
به ما چیز مهمی درباره این که ما
کی هستیم می‌گویند.
وقتی اطلاعات نیست.
آدم‌ها قدرت دستکاری در واقعیت را دارند.
بدون شاهدان،
ما باور می‌کردیم که این هزار نفر
انسان قتل عام شده هنوز زنده‌اند،
آن صدها خانه سوخته هنوز سرجایشان هستند.
یک منطقه جنگی تمام عیار می‌تواند
به مکانی کاملاً آرام هنگامی که
هیچ شاهدی آنجا نباشد، تبدیل گردد.
و یک شاهد می‌تواند باارزش باشد،
و همچنین نگاه‌شان به حقایق بسیار لازم.
وقتی خشونت در سکوت
چراغ خاموش و بی‌صدا جلو می‌رود.


متشکرم.


(تشویق)

