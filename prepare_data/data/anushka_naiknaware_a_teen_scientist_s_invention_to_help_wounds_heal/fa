
از زمانی که یک دختر جوان بودم،
همیشه مجذوب این بودم —


(خنده)


اوه!


(خنده)


باشه، منظورم جوان‌تر و کوتاه‌تر است.


(خنده)


اگر تصورش ممکن است.
اما از زمانی که یک دختر جوان بودم،
همیشه چگونگی کار کردن جهان
من را مجذوب خود می‌کرد.
پس این، در همان ابتدا،
من را به سمت حوزه‌های
ریاضیات و شیمی هدایت کرد.
من همچنان ادامه می‌دادم و می‌دادم،
و در حالی که به جلو می‌رفتم،
متوجه شدم که تمام حوزه‌های علم
به هم پیوسته هستند.
و بدون یکی از آن‌ها، 
بقیه کم ارزش یا بی‌ارزش هستند.


من از ماری کوری و موزه
علوم محلی‌ام الهام گرفتم،
تصمیم گرفتم این سؤالات را از خودم بپرسم
و مشغول تحقیقات مستقل خودم شوم،
فرقی نمی‌کند که در گاراژ
یا اتاق خوابم باشد.


شروع به خواندن مقاله‌های مجلات کردم،
شروع به شرکت در رقابت‌های علمی کردم،
شروع به شرکت در نمایشگاه‌های علمی کردم،
هر کاری می‌توانستم انجام دادم
تا دانشی را که به شدت
می‌خواستم بدست آورم.
پس زمانی که مشغول آموختن ساختمان بدن
برای یک مسابقه بودم،
با موضوعی به نام زخم‌های مزمن مواجه شدم.
و چیزی که نظرم را به خود
جلب کرد، آماری بود
که نشان می‌داد تعداد افراد مبتلا
به زخم‌های مزمن در ایالات متحده
از مجموع مبتلایان به سرطان پستان،
سرطان روده بزرگ، سرطان ریه
و سرطان خون، در مجموع، بیشتر است.
صبر کنید.
پس یک زخم مزمن چیست؟


(خنده)


و چرا من از راهپیمایی ۵ کیلومتری 
زخم‌های مزمن چیزی نشنیده‌ام؟
چرا حتی اصلاً چیزی کلی
در مورد زخم مزمن نشنیده‌ام؟


(خنده)


پس بعد از این که از آن
سؤالات اولیه رد شدم،
و سؤالی که به شما توضیح خواهم داد،
یک زخم مزمن، اساساً زمانی به وجود می‌آید
که کسی دچار یک زخم معمولی بشود
اما نتواند به صورت عادی آن را درمان کند
چون بیمار قبل از آن دارای شرایطی بوده است،
که در بیشتر موارد، دیابت است.


آمارهای سرسام‌آور بیشتری برای
پیدا کردن وجود داشت
همزمان با این که تحقیقم را ادامه می‌دادم.
تنها در سال ۲۰۱۰،
۵۰ میلیارد دلار در سطح جهان برای
درمان زخم‌های مزمن هزینه شده بود.
علاوه بر این، برآورد شده که
حدود دو درصد از جمعیت جهان
در طول عمر خود در نقطه‌ای
به زخم مزمن دچار می‌شوند.
این بی‌معنی بود.


پس همزمان با شروع تحقیقات بیشتر،
متوجه شدم که یک همبستگی
میان سطح رطوبت درون پانسمان زخم
و میزان بهبودی زخم مزمن وجود دارد.
پس تصمیم گرفتم، چرا چیزی طراحی نکنم
که سطح رطوبت زخم را اندازه بگیرد
تا بتواند به دکترها و بیماران
در درمان بهتر زخم‌ها کمک کند.
و اساساً، فرآیند التیام زخم را تسریع کند.
این دقیقاً کاری است که آن را شروع کردم.
به عنوان یک فرد ۱۴ ساله که در گاراژش 
که به آزمایشگاه تبدیل شده بود، کار می‌کرد،
محدودیت‌های زیادی داشتم.
بیشتر این که هیچ کمک هزینه‌ای
نگرفته بودم، پول زیادی دریافت نکرده بودم،
و منابع زیادی نیز
در اختیارم قرار نداده بودند.
علاوه براین، معیارهای زیادی هم داشتم.
از آنجایی که محصول باید می‌توانست
به راحتی در ارتباط با بدن کار کند،
باید سازگار با بافت زنده می‌بود،
باید کم هزینه می‌بود،
چرا که آن را با پول خودم طراحی می‌کردم.
همچنین باید امکان تولید انبوه را می‌داشت،
چون می‌خواستم در هر جایی
برای هر کسی ساخته شود.


بنابراین، یک الگوی اولیه تهیه کردم.
در سمت چپ، الگوی اولیه طرح من را می‌بینید،
که نشان‌دهنده یک نمای کلی
و یک نقشه تجمعی است.
نقشه تجمعی یعنی
محصول کلی از اجزای واحد متفاوتی تشکیل شده
که باید هماهنگ با هم کار کنند.
و چیزی که آن‌جا نشان داده شده،
یک آرایش محتمل است.


پس این دقیقاً چیست؟
من شروع به آزمایش حسگرهایم کردم
و مثل همه دانشمندانی که
در کار خود به مشکل برمی‌خورند،
من هم چند مشکل در 
اولین نسل حسگرهایم داشتم.
اول از همه، نمی‌توانستم بفهمم
چگونه جوهر ذرات نانو را
به کارتریج کاغذ چاپ منتقل کنم
بدون این که آن را برتمام نقاط
فرشم بریزم.
این مشکل اول بود.
مشکل دوم این بود که
نمی‌توانستم دقیقاً حساسیت
حسگرهایم را کنترل کنم.
نمی‌توانستم درجه آن‌ها را کم یا زیاد کنم،
هیچ‌کاری در این رابطه
نمی‌توانستم انجام دهد.
پس چیزی می‌خواستم تا آن را حل کنم.
مشکل اول به راحتی با جستجو در
eBay و آمازون حل شد
برای سرنگ‌هایی که
می‌توانستم استفاده کنم.
مشکل دوم، البته، نیازمند
فکر بیشتری بود.


بنابراین، این جایی است که این
فاکتورها دخیل هستند.
پس کاری که یک منحنی پوشش فضا انجام می‌دهد
این است که تمامی نواحی را که در یک واحد
مربع واقع می‌شوند را هدف قرار دهد.
و با نوشتن برنامه‌ رایانه‌ای،
شما می‌توانید تکرارهای مختلفی داشته باشید
از منحنی‌های مختلفی،
که بطور رشد کننده‌ای به یک واحد
مربع نزدیک می‌شود،
اما هرگز بطور کامل به آن نمی‌رسد.
پس حالا می‌توانستم ضخامت،
و اندازه را کنترل کنم،
می‌توانستم هرکاری می‌خواهم با آن انجام
دهم، و می‌توانستم نتایجم را پیش‌بینی کنم.
پس شروع به ساختن حسگرهایم
و آزمایش کردن دقیق‌تر آنها کردم،
با استفاده از پولی که از جوایزعلمی
نمایشگاه قبلی بدست آورده بودم.
در انتها، باید این اطلاعات را 
به هم متصل می‌کردم تا خوانده شوند.
پس آنها را با یک تراشه بلوتوث متصل کردم،
که شما اینجا می‌توانید توسط تصاویر
برنامه در سمت راست ببینید.
و کاری که آن انجام می‌دهد این است که هرکس
می‌تواند روند زخم‌هایش را ببیند،
و می‌تواند از طریق
یک اتصال بی‌سیم منتقل شود
به دکتر، به بیمار یا هر کس دیگری
که به آن احتیاج دارد.


[ادامه آزمایش و پالایش]


بنابراین در انتها، طراحی من موفق بود —
اگرچه، علم هرگز تمام نمی‌شود.
همواره چیزی برای انجام دادن،
چیزی برای پالایش شدن، وجود دارد.
پس این آن چیزی است که من هم اکنون
در روند انجام آن هستم.
اگرچه، چیزی که آموختم این بود که
چیزی که اهمیت بیشتری دارد از
چیزی که واقعاً طراحی کردم
نگرشی است که در طول انجام این کار داشتم.
و آن نگرش این بود،
اگرچه من یک فرد ۱۴ ساله هستم 
که در گاراژش مشغول به کار است
بر روی چیزی که بطور کامل درکش نمی‌کند،
همچنان می‌توانم تفاوتی ایجاد کنم
و در این زمینه همکاری کنم.
و این چیزی بود که برای ادامه دادن
الهام بخش من بود،
و امیدوارم که افراد بیشتری را
برای انجام کارهای مشابه، الهام ببخشد
حتی اگر درمورد آن خیلی مطمئن نیستند.
پس امیدوارم که این پیغامی باشد
که همه شما امروز دریافت می‌کنید.


سپاسگزارم.


(تشویق)

