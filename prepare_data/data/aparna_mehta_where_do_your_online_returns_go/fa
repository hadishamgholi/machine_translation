
سلام. اسم من آپارنا هست.
من معتاد به خرید و فروشگاه گردی هستم —


(خنده)


و معتاد به مرجوعات آنلاین.


(خنده)


خب، حداقل بودم.
هم‌زمان دو یا سه بسته لباس به دستم می‌رسید
یک روز در میان.
عمدا یک جنس را در چند اندازه
و رنگ‌های مختلف خریداری می‌کردم،
چون نمی‌دانستم واقعاً
چه چیزی می‌خواهم.
زیاد سفارش می‌دادم، امتحانشان می‌کردم،
و آنهایی که مناسب نبود را پس می‌فرستادم.
یک بار دخترم مرا در حال
پس فرستادن بعضی از آن بسته‌ها دید،
و گفت: «مامان، من فکر می‌کنم تو
یک مشکلی داری.»


(خنده)


من اینطور فکر نمی‌کردم.
ارسال و پس دادن رایگان است، نه؟


(خنده)


کوچکترین شکی در موردش نداشتم،
تا اینکه سر کار آماری را
شنیدم که مرا شوکه کرد.


می‌دانید، من مدیر بخش راه‌حل‌های جهانی
برای خرده فروشی‌های برتر هستم،
و با یکی از بزرگترین 
مشتری‌هایم جلسه داشتم،
در مورد چگونگی کاهش هزینه.
یکی از بزرگترین نگرانی‌هایشان
اقلام برگشتی بود.
تنها درفصل تعطیلات گذشته،
آنها هفت و نیم میلیون لباس مرجوعی داشتند.


نمی‌توانستم به این موضوع فکر نکنم.
چه اتفاقی برای این همه جنس مرجوعی می‌افتد؟
پس به خانه آمدم و تحقیق کردم.
و فهمیدم که هر سال،
چهار میلیارد پوند از لباس‌های مرجوعی در
نهایت به محل دفن زباله‌ها برده می‌شوند.
مثل این می‌ماند که هر شهروند آمریکا
شب گذشته یک سبد لباس داخل ماشین انداخته،
و امروز تصمیم گرفته آن‌ها را
داخل سطل آشغال بیندازد.


من وحشت زده بودم.
فکر می‌کردم از بین همهٔ مردم،
من باید به جلوگیری
از این اتفاق کمک کنم.


(خنده)


شغل من پیدا کردن راه حل‌هایی
برای این مسائل لجستیکی است —
نه ایجاد کردن آنها.
پس این موضوع برای من خیلی شخصی شد.
با خودم گفتم، «تو باید
این مشکل را حلش کنی.»
و ما با کمک بعضی از سیستم‌های موجود
در محل کار می‌توانیم انجامش بدهیم.


و بعد من واقعاً متعجب شدم: 
چطور به اینجا رسیدیم؟
منظورم این است که انگار همین
شش سال پیش بود که تحقیقی نشان داد
پیشنهاد برگشت دادن آنلاین، باعث می‌شود
مشتریان هزینهٔ بیشتری را صرف کنند.
ما دیدیم که شرکت‌ها شروع به ارائه
بازگشت آنلاین و رایگان اجناس کردند
تا بتوانند حراج‌های بیشتری بگذارند
و تجربهٔ بهتری را ارائه دهند.
چیزی که نفهمیدیم
این بود که این کار همینطور باعث
برگشت داده شدن بیشتر اجناس می‌شود.
در ایالات متحده، شرکت‌ها در حراجی
۳۵۱ میلیارد دلار از دست دادند
تنها در سال ۲۰۱۷.
خرده فروشان برای جبران
خسارت‌هایشان تقلا می‌کردند.
آن‌ها سعی می‌کردند جنس مرجوعی را
آنلاین جایگزین کنند تا دوباره فروش برود،
یا اینکه آن‌ها را به شریک تخفیفی می‌فروشند
یا یک از بین برنده.
اساسا اگر شرکت‌ها نتوانند
برای این اجناس جایی را پیدا کنند،
سریعا و از نظر اقتصادی،
سطل زبال خانهٔ آن‌ها می‌شود.


ناگهان، به خاطر خریدهایم، احساس گناه کردم،
کسی که در این کار همکاری کرده.
کی فکرش را می‌کرد که عادات خرید سادهٔ من
نه تنها به من،
بلکه به سیاره‌ام هم آسیب می‌زد؟


و وقتی می‌خواستم ببینم باید چیکار کنم،
مدام فکر می‌کردم:
چرا از اول اجناس باید
به خرده فروشان برگردد؟
اگر راه دیگری وجود داشته باشد
که همه بتوانند از آن سود ببرند چطور؟
اگر زمانی که کسی دارد جنسی را برمی‌گرداند،
بتواند آن را برای خریدار بعدی
که به آن جنس نیاز دارد،
و نه خرده فروش بفرستد چه؟
چه می‌شود اگر به جای یک برگشت،
آنها بتوانند کاری را انجام دهند که
من به آن «بازگشت سبز» می‌گویم؟
مصرف کنندگان می‌توانستند از برنامه‌ای
استفاده کنند که از اجناس عکس بگیرند
و سالم بودن اجناس را
هنگام مرجوع کردنشان تایید کنند.
آن موقع سیستم هوش مصنوعی
می‌توانست این لباس‌ها را بر اساس نو
تقریباً نو و استفاده شده دسته بندی کند —
و آن را به صاحب مناسب دیگری بفرستد.
لباس‌های تقریباً نو می‌توانست به صورت
اتوماتیک برای خریدار بعدی برود،
در حالیکه استفاده شده‌ها
می‌توانستند علامت زده شوند
و دوباره آنلاین ارائه شوند.
و فروشندگان می‌توانستند قوانین تجارتشان را
بر اساس تعداد دفعاتی که یک جنس می‌توانست
دوباره به فروش رود انتخاب کنند.
تنها چیزی که مشتری نیاز داشت انجام دهد، 
گرفتن یک کد موبایل،
بردن کد به نزدیک‌ترین محل حمل و نقل
برای بسته بندی و حمل کردن است،
و از آنجا از یک خریدار
به خریدار دیگری فرستاده می‌شود،
و نه به یک زباله‌دانی.


حالا شما ممکن است بپرسید،
«آیا مردم واقعا می‌روند سراغ این دردسرها؟»
من فکر می‌کنم اگر انگیزه‌اش را
داشته باشند می‌روند،
مانند امتیاز وفاداری یا برگرداندن پول نقد.
بیایید به آن بگوییم «پول سبز.»
فرصت کاملاً جدیدی برای کسب درآمد
از خرید اجناس بازگشتی توسط
مشتریان جدید به وجود خواهد آمد.
این سیستم چیز سرگرم کننده‌ای
مثل خرید را به وجود می‌آورد
یک تجربهٔ معنوی
که به نجات سیاره ما کمک می‌کند.


(تشویق)


اینکار انجام شدنی است
و احتمالاً شش ماه طول می‌کشد تا بعضی از
سیستم‌های موجودمان را درست کنیم
و برنامه را اجرا کنیم.
حتی پیش از آنکه این سیستم‌های
لجستیکی اجرا شوند،
هر یک از ما خریداران می‌تواند
همین الان شروع کند،
اگر هر یک از بزرگسالان در ایالات متحده
یک تغییر کوچک ایجاد کند،
در عادات خرید کردنش.
زمان بیشتری را برای تحقیق
و فکر کردن بگذارید.
آیا واقعاً به این لباس احتیاج دارم؟
نه: آیا واقعاً این لباس را می‌خواهم؟ —
پیش از خرید کردن.
و اگر هر یک از ما بزرگسالان
در ایالات متحده
امسال پنج دست لباس کمتر برگردانیم،
از دور ریخته شدن ۱۲۰ میلیون کیلو
لباس جلوگیری کردیم.
۶ درصد کاهش، به همین راحتی.
این مشکل زیست محیطی که ما ایجاد کردیم،
هزاران سال پیش اتفاق نیفتاده
امروز در حال اتفاق افتادن است،
و باید الان متوقف شود تا از بزرگ شدن
زباله دانی‌ها در سطح زمین جلوگیری کند،


من می‌خواهم برای دخترم و دخترِ دخترم
مکانی تمیز‌تر و بهتر از چیزی
که خودم پیدا کردم به جا بگذارم.
پس نه تنها سفارش‌های
بیش از حد را متوقف کردم
بلکه بازیافت هم می‌کنم.
و شما هم می‌توانید، خیلی سخت نیست.
قبل از پر کردن
سبدهای خرید و زباله‌دانی‌ها،
با چیز‌های زیادی که نمی‌خواهیم،
بیایید دفعهٔ دیگر که خرید آنلاین می‌کنیم
کمی مکث کنیم
و در مورد چیزی که همهٔ ما امیدوارانه آن را
واقعاً می‌خواهیم فکر کنیم:
یک زمین زیبا که آن را
خانهٔ خودمان صدا بزنیم.


متشکرم.


(تشویق)

