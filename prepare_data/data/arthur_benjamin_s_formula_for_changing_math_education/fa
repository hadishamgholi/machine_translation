
حال، اگر پرزیدنت اوباما
از من دعوت کند که قیصر بعدی ریاضیات باشم،
من برایش پیشنهادی خواهم داشت
که گمان می‌کنم به شدت
آموزش ریاضیات را در این کشور بهبود بخشد.
و این طرح بسادگی قابل اجراست
و کم خرج است.


برنامه آموزشی ریاضیات ما بر اساس
علم حساب و جبر پایه‌گذاری شده.
و هر چیزی که بعد از آن یاد می‌گیریم
در جهت پیشبرد به سمت یک مبحث است.
حساب دیفرانسیل و انتگرال که در بالای هرم است.
و من اینجا آمدم که بگویم
که من فکر می‌کنم گذاشتن آن در قله هرم اشتباه است.
قلهٔ درست — که همهٔ دانش آموزان ما،
چیزی که هر فارق تحصیل دبیرستان باید بداند —
بایستی که آمار باشد:
احتمالات و آمار.
(تشویق)


منظورم اینست، اشتباه متوجه نشوید. حسابان موضوع مهمی است.
یکی از عالی‌ترین دستاوردهای مغز بشری است.
قوانین طبیعت براساس زبان حسابان نوشته شده اند.
و هر دانشجویی که ریاضی، دانش، مهندسی، و اقتصاد می‌خواند
به طور حتم باید حسابان را
تا آخر سال اول کالج بیاموزد.
ولی من اینجا منظورم این است که، به عنوان یک پروفسور ریاضیات می‌گویم،
که شمار اندکی درحقیقت از حسابان
به طرز آگاهانه و معنی داری در زندگی روزمره استفاده می‌کنند.
از سوی دیگر،
آمار — درسی است که شما می‌توانید،
و به نفعتان است که به طور روزانه از آن استفاده کنید. صحیح؟
ریسک است. و پاداش. تصادف است.
فهم داده ها است.


من فکر می‌کنم، اگر دانش آموزان دبیرستان‌های ما —
اگر همه شهروندان آمریکایی —
احتمالات و آمار را بلد بودند،
ما در این آشفتگی اقتصادی که امروز به وجود آمده نمی‌افتادیم.
نه فقط — ممنون — نه فقط آن...
[بلکه] اگر به طور اصولی آموزش داده شود، می‌تواند خیلی جالب هم باشد.
مقصودم این است که، احتمال و آمار،
ریاضیات بازی‌ها و قمار است.
تحلیل روندهاست. پیشبینی آینده است.
ببینید، جهان از آنالوگ به دیجیتال
عوض شده است.
و وقت آن رسیده که برنامه درسی ریاضیات ما هم از آنالوگ به دیجیتال
عوض شود.
از ریاضیات کلاسیک و پیوسته،
به ریاضیات مدرن‌تر و گسسته.
ریاضیات عدم قطعیت،
تصادفی بودن داده ها —
و این یعنی احتمالات و آمار.


به طور خلاصه، بجای اینکه دانش آموزان مان
در مورد تکنیک‌های حسابان بیاموزند،
بسیار مهم‌تر خواهد بود
که همه آنها بدانند انحراف معیار از میانگین
به چه معناست. واقعا مقصودم این است.
بسیار از شما سپاسگزارم.
(تشویق)

