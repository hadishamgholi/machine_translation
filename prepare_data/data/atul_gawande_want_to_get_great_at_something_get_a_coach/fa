
امروز به عنوان یک کارشناس
پیش شما نیامده‌ام.
به عنوان کسی اینجا هستم
که به شدت علاقمند است 

به این مسئله که چطور می‌توانم 
در کاری که می‌کنم بهتر شوم
و این که همه ما 
چطور می‌توانیم چنین کنیم.
به گمان من فقط این نیست که
شما الان چقدر در این کار واردید،
مهم این است که چقدر
در آینده خوب خواهید بود.


از این زایشگاه در شمال هند بازدید می‌کردم.
ماماها را تماشا می‌کردم،
و متوجه نوعی قوی از 
این تلاش در آنها شدم،
که در واقع این است که افراد چگونه
در هنگام شرایط دشوار بهتر می‌شوند —
یا نمی‌شوند.
این زنان در منطقه‌ای مشغول
به دنیا آوردن نوزادان هستند
که نرخ مرگ و میر نوزادان 
در یک زایشگاه عادی یک در ۲۰ است،
و مادران با نرخی ده برابر بزرگتر 
از جاهای دیگر می‌میرند.
ما با روش‌های حیاتی که قرن‌هاست
موجب مرگ و میر هنگام تولد می‌شود
آشنا‌ هستیم،
و نکته‌اش اینجاست که حتی در این مکان
به ویژه در این مکان،
ساده‌ترین چیزها، ساده نیست.
مثلاً می‌دانیم که باید دستتان را بشویید
و دستکش بپوشید،
اما اینجا،
شیر آب در یک اتاق دیگر است،
و دستکش تمیز ندارند.
آنها برای استفاده مجدد از دستکش،
آنها را در این تشت محلول آب ژاول می‌شویند،
اما همانطوری که می‌بینید هنوز لکه‌های خون
ناشی از زایمان قبلی روی دستکش باقی است.
ده درصد از نوزادان در همه جا 
با مشکلات تنفسی متولد می‌شوند.
می‌دانیم که باید چه کنیم.
بچه را با پارچه تمیز خشک می‌کنید
تا عمل تنفس را برایشان شبیه‌سازی کنید.
اگر شروع به تنفس نکنند،
مجاری تنفسی‌شان را به بیرون می‌مکید.
و اگر این هم کارگر نیفتد، با ماسک 
مخصوص بچه‌ها، به آنها تنفس می‌دهید.
اما اینها مهارت‌هایی هستند که عمدتا
از کتاب‌های درسی آموخته می‌شوند.
و این ماسک خراب است.


در این عکس که برای من آزاردهنده است
نشان‌دهنده وخامت اوضاع است.
این بچه‌ای ده دقیقه بعد از تولد است،
و زنده است،
اما فقط زنده است.
هیچ پارچه تمیزی در کار نیست،
خشک نشده،
گرمای انتقالی از پوست به پوست 
وجود ندارد،
با گیره‌ای غیراستریل روی نافش.
او در انتظار عفونت است،
و هر دقیقه درجه حرارتش افت می‌کند.
به دنیا آوردن موفقیت آمیز نوزاد، 
مستلزم تیمی کارآزموده است.
تمام گروه باید ماهر و هماهنگ عمل کند،
پرستارانی که در اماکنی از این قبیل 
کار زایمان انجام می‌دهند،
پزشکانی که آنان را حمایت می‌کنند،
انبارداری که مسئول است
تا ۲۲ دارو و ملزومات دیگر
در انبار و سر تخت بیمار موجود باشد،
مامور پزشکی‌ای که،
مسئول کیفیت کل مرکز تجهیزات است.
مسئله این است که آنها 
همگی حرفه‌ای و باتجربه‌اند.
همه‌شان در هزاران مورد زایمان 
مشارکت داشتند.
اما علی‌رغم پیچیدگی‌هایی 
که با آن مواجه بودند،
به نظر می‌رسید
که به مرز رسیده بود.
بهتر از آن نمی‌توانستند باشند.
مهم این است که شما تا کجا می‌توانید 
در کارتان خبره شوید.


این همان سوال بنیادین را مطرح می‌کند.
افراد حرفه‌ای چطور در کارشان
بهتر و بهتر می‌شوند؟
چطور عالی می‌شوند؟
در این باره دو دیدگاه وجود دارد.
یکی دیدگاه سنتی تحصیلی است.
این که به دانشگاه می‌روید،
تحصیل می‌کنید، تمرین می‌کنید،
یاد می‌گیرید، فارغ‌التحصیل می‌شوید،
و بعد وارد جهان می‌شوید
و بعد خودتان راهتان را پیدا می‌کنید.
یک حرفه‌ای کسی است که قادر است تا
پیشرفت خودش را مدیریت کند.
این همان رویکردی است 
که تمام حرفه‌ای‌ها آن را یادگرفته‌اند.
دکترها به همین روش یاد می‌گیرند،
وکلا همین کار را می‌کنند،
دانشمندان،
نوازندگان موسیقی.
و نکته این است که این روش کار می‌کند.
مثلا دوروتی دیلی، مدرس افسانه‌ای ویولن 
در مدرسه موسیقی جولیارد را در نظر بگیرید.
فهرست شاگردان فوق‌العاده او که 
نوازندگان خبره ویولن شدند، بلندبالاست:‌

میدوری، سارا چنگ، ایتزاک پرلمن.
هر کدام به عنوان استعدادهای جوان 
پیش او رفتند،
و سالها با او کار کردند.
او می‌گوید، آنچه که بیش از همه
رویش کار کرده
این است که عادت تفکر و یادگیری را
ملکه ذهن شاگردانش کند
تا آنان بعد از پایان دوره، 
بدون او نیز بتوانند
راهشان را در جهان پیدا کنند.


حال آن که ورزش دیدگاه مختلفی دارد.
آنها می‌گویند «شما 
هیچوقت کارتان تمام نمی‌شود،
و همه به یک مربی نیاز دارند.»
همه.
بهترین‌های جهان به مربی نیاز دارند.


من به عنوان یک جراح به این‌ امر فکر کردم.
به یک نفر پول دادم 
تا با من به اتاق عمل بیاید،
تا بر من نظارت و انتقاد کند.
به نظر بی‌معنی می‌رسد.
تخصص داشتن یعنی عدم نیاز به مربی.


پس به این ترتیب کدام دیدگاه درست است؟
متوجه شدم که مربی‌گری به عنوان
یک ایده کاملاً آمریکایی وارد ورزش شد.
در سال ۱۸۷۵،
تیم‌های دانشگاه هاروارد و ییل در یکی از 
اولین مسابقات فوتبال با قوانین آمریکایی بازی کردند.
ییل یک سرمربی استخدام کرد،
هاروارد این کار را نکرد.
نتیجه چی شد؟
در سه دهه آینده،
هاروارد فقط چهار بار پیروز شد.
هاروارد مربی استخدام کرد.


(خنده حاضران‌)


و این شد نحوه عملکرد ورزش.
اما آیا این به معنی الزامی بودنش است؟
آیا وارد زمینه‌های دیگر نیز می‌شود؟


تصمیم گرفتم این را از همه بپرسم.
ایتزاک پرلمن.
او با روش دوروتی دیلی آموزش دیده
و به یکی از چیره‌دست‌ترین نوازندگان 
ویولن در نسل خود بدل شد.
یکی از نکات زیبای نوشتن برای نیویورکر 

این است که به افراد تلفن می‌زنم، 
و آنها جواب تلفنم را می‌دهند.


(خنده حضار)


و پرلمن هم به من تلفن زد.
و نتیجه این شد که تقریباً
دو ساعت صحبت کردیم
درباره این که او چطور به این جایگاه‌
در حرفه خود رسیده است.


از او پرسیدم، «چرا نوازندگان ویولن 
مربی ندارند؟»


او گفت، «نمی‌دانم،
ولی من همیشه مربی داشتم.»


«همشه مربی داشتید؟»


«البته، همسرم، توبی.»


آنها هر دو باهم
از جولیارد فارغ‌التحصیل شدند،
توبی کارش به عنوان ویولنیست کنسرت را 
رها کرد
تا مربی او شود،
بین مخاطبان می‌نشیند،
او را بررسی می‌کند و درباره‌اش نظر می‌دهد.


«ایتزاک، در فلان قطعه،
انگار یک مقدار نواختنت 
حالت مکانیکی داشت.
دفعه بعد چطور ‌می‌توانی تغییرش بدهی؟»
پرلمن می‌گفت، این در هر آنچه که او شده
نقش حیاتی ایفا کرده.


معلوم شده که پیدا کردن مسیر به تنهایی
مشکلات عدیده‌ای دارد.
شما مشکلات موجود
در مسیرتان را تشخیص نمی‌دهید.
و اگر هم تشخیص دهید،
الزاماً بلد نیستید که حلشان کنید.
و در نتیجه، جایی در مسیر،
از پیشرفت بازمی‌مانید.
من به این مسئله فکر کردم،
و متوجه شدم که دقیقا همین 
برای من به عنوان یک جراح اتفاق افتاد.


من در سال ۲۰۰۳ کار جراحی را شروع کردم،
و برای چند سال اول،
منحنی یادگیری و پیشرفت، رشد پیوسته داشت.
نرخ عوارض بیماری برای من
سال به سال کاهش یافت.
و بعد از حدود ۵ سال،
از بین رفت.
و چند سال پس از آن،
متوجه شدم که دیگر در هیچ چیز بهتر نمی‌شوم.
با خودم گفتم، 
«دیگر قرار نیست از این جلوتر بروم؟»


کمی بیشتر فکر کردم و گفتم ...
«خیلی خب،
مربی می‌گیرم.»
از یکی از استادان سابقم 
که بازنشسته شده بود کمک خواستم،
اسمش باب اوزتین است،
و او قبول کرد که با من به اتاق عمل بیاید
و بر من نظارت کند.
این عمل —
این مورد اول را به خاطر دارم.
خیلی خوب پیش رفت.
فکر نمی‌کردم وقتی کارمان تمام شود،
چیز زیادی برای گفتن داشته باشد.
در عوض، یک صفحه کامل را
از یادداشت پر کرده بود.


(خنده حضار)


گفت، «فقط چند نکته کوچک است،‌»


(خنده حضار)


اما همین نکات کوچک هستند که مهم‌اند.
«حواست بود که نور در حین عمل
بر محل زخم تمرکز نداشت؟
حدود نیم ساعت را
بدون نور مستقیم و با انعکاس نور
جراحی می‌کردی.»
گفت، «نکته دیگری که متوجه شدم،
این بود که آرنجت هر از گاهی‌
می‌رود بالا.
این به این معنی است که تسلط کامل نداری.
آرنج یک جراح باید پایین و در کنار بدن 
در حالت راحت قرار بگیرد.
پس اگر احساس می‌کنی 
که آرنجت دارد می‌رود بالا،
باید ابزارت را عوض کنی، 
یا این که پایت را تکان بدهی.»
سطح کاملاً متفاوتی از هشیاری بود.
و باید فکر می‌کردم،
می‌دانید، اینجا یک مسئله بنیادین عمیق 
در میان بود.
او داشت بیان می‌کرد که مربی‌های خوب
چه می‌کنند،
و کاری که می‌کنند این است که چشم و گوش
بیرونی شما می‌شوند،
و تصویر دقیق‌تری از واقعیت شما را 
ارائه می‌دهند.
آنان مسائل بنیادین را تشخیص می‌دهند.
آنها اعمال شما را تجزیه می‌کنند
و بعد کمکتان می‌کنند تا آنها را بازبسازید.
بعد از دو ماه کار با مربی،
احساس کردم که دوباره در حال بهتر شدنم.
و بعد از یک سال،
دیدم که عوارض کار پزشکی‌ام حتی‌
بیش‌تر از قبل کاهش یافت.
دردناک بود.
از این که تحت نظر باشم خوشم نمی‌آمد،
و گاهی می‌شد که نمی‌خواستم 
روی بعضی چیزها کار کنم.
همچنین احساس می‌کردم که در برخی دوره‌ها
قبل از آن که پیشرفت کنم، بدتر می‌شدم.
اما باعث شد بفهمم
که کار مربی‌ درباره چیزی عمیقا مهم است.


من در کار دیگرم،
یک مرکز ابتکار سیستم سلامتی به نام 
«آزمایشگاه‌های آریادنه» را اداره می‌کنم، 

و کارمان درباره مشکلات موجود 
در زمان ارائه خدمات بهداشتی است،
از جمله تولد نوزادان در جهان.
در چارچوب این برنامه،
با سازمان بهداشت جهانی کار کردیم
تا یک فهرست زایمان سالم تعبیه کنیم.
این فهرست نکات بنیادین را برمی‌شمارد.
نکات بنیادین را تجزیه می‌کند —
اقدامات حیاتی که یک تیم باید‌
انجام دهد
وقتی که یک زن موقع زایمانش می‌شود،
وقتی که آماده فشار دادن است،
وقتی که بچه خارج می‌شود،
و بعد وقتی که مادر و بچه
آماده رفتن به خانه می‌شوند.
ما می‌دانستیم
که صرف ارائه فهرست قرار نیست 
تغییر چشمگیری ایجاد کند،
و حتی تدریس آن در کلاس‌های درس 
الزاما کافی نخواهد بود
تا افراد تغییرات مورد نیاز شما را
انجام دهند.
به تجربیات خودم فکر کردم و گفتم،
«چطور است مربی را امتحان کنیم؟
اگر در یک سطح گسترده 
مربی را امتحان کنیم، چه؟»


چند شریک فوق‌العاده پیدا کردیم،
از جمله دولت هند،
و آنجا در ۱۲۰ زایشگاه 
شروع کردیم به طرح آزمایشی.
در اوتار پرادش، بزرگترین استان هند.
در نیمی از زایشگاه‌ها، 
فقط نظارت می‌کردیم،
اما در نیم دیگر، مربی‌ها سر می‌زدند.
لشکری از پزشکان و پرستارها 
مثل این یکی را آموزش دادیم
و همچنین مدیران را، 
که یادگرفتند چطور بر پروسه کار نظارت کنند،

و بعد کمکشان کردیم تا نقاط قوتشان را 
تحکیم کنند

و روی نقاط ضعفشان کار کنند.
مثلا یکی از مهارت‌هایی که باید 
رویش کارمی‌کردند —
و معلوم شد که اهمیت بنیادین دارد —
درباره ارتباط با مردم بود.
این که پرستارها تمرین کنند تا وقتی
ماسک نوزاد خراب است، تذکر دهند
یا وقتی که دستکش تمام شده،
یا وقتی که کسی دستهایش را نمی‌شوید.
و این که دیگران، از جمله مدیران
شنیدن را تمرین کنند.
این گروه کوچک مربی‌ها
با ۴۰۰ پرستار
و دیگر پرسنل اتاق زایمان،
و ۱۰۰ پزشک و مدیر کار کردند.
ما نتایج را در ۱۶۰ هزار زایمان،
دنبال می‌کردیم.


نتایج ...
در گروه‌های کنترل —
یعنی آن‌هایی که سیستم مربی نداشتند —
آنها تنها یک سوم از ۱۸ اقدام اولیه 

که ما اندازه می‌گرفتیم را انجام می‌دادند.
و نکته مهمتر این بود که 
طی سالیان متمادی مطالعه و بررسی،
شاهد هیچ نوع پیشرفت و بهبودی 
در طول زمان نبودیم.
گروه دیگر، چهار ماه 
تحت برنامه کار با مربی قرار گرفتند
و بعد این برنامه طی هشت ماه کاهش یافت،
و شاهد این بودیم
که بیش از دو سوم نکاتی که آموزش دادیم
به اجرا گذاشته شد.
این کار نتیجه داد.
ما شاهد بهبود کیفیت بودیم،
و می‌شد این را 
در مراکز مختلف تولد نوزاد دید.
این نشان می‌دهد که مربی‌گری 
می‌تواند یک مسیر تمام عیار باشد
برای این که به آنچه انجام می‌دهیم 
ارزش بیافزاییم.
می‌توانید انواع زمینه‌های شغلی در جهان را
تصور کنید که می‌شود سراغشان رفت
و میلیون‌ها انسان می‌توانند انجامش دهند.


مشخص است که ما 
در ابتدای این راهیم،
چون هنوز راه درازی در پیش است.
باید تمام نکات فهرست را 
در نظر بگیرید
تا به کاهش چشمگیر مرگ‌ومیر
نائل شوید.
ولی ما شروع کردیم به دیدن اولین جاهایی 
که داشتند به این هدف می‌رسیدند،
و این مرکز یکی از آنهاست
چرا که سیستم مربی کمکشان کرد
تا روی نکات بنیادین کار کنند.
و می‌توانید آن را اینجا ببینید.


این یک زن ۲۳ ساله است
که با آمبولانس به اینجا آمده،
برای زایمان بچه سومش.
کیسه آب او در وضعیت تریاژ ترکید،
بنابراین مستقیماً
به اتاق زایمان منتقلش کردند،
و بعد از اول تا آخر موارد فهرست را
بررسی کردند.
اینجا زمان هر نکته را هم می‌گویم
تا ببینید که همه چیز چقدر سریع رخ می‌دهد
و این چقدر همه چیز را پیچیده‌تر می‌کند.
ظرف چهار دقیقه،
فشار خون و نبضش را اندازه گرفتند،
و همینطور ضربان قلب بچه را.
این بدین معنی است که دستگاه فشار خون
و مونیتور سنجش ضربان قبل نوزاد،
آنجا موجود بود، 
و پرستار استفاده از آنها را می‌دانست.
تیم ماهر و هماهنگ بود.
وضع مادر خوب بود.
ضربان قلب بچه ۱۴۳ بود، یعنی عادی.
هشت دقیقه بعد،
شدت انقباض عضلانی افزایش یافت.
پرستارها دستهایشان را شسته،
و دستکش‌های تمیز پوشیدند،
او را آزمایش کردند و دریافتند 
که عضلات دهانه رحم کاملاً باز شده،
و بچه آماده بیرون آمدن است.
پرستار بلافاصله رفت
سراغ قدم‌های بعدی فهرست.
تمام تجهیزات را که در طول کار لازم داشت
کنترل کرد و مطمئن شد که همه چیز 
کنار تخت است.
ماسک بچه، حوله استریل،
آنجا بود.
تجهیزات استریلی که لازم داشت.
و بعد از سه دقیقه، یک فشار و بچه 
به دنیا آمده بود.


(تشویق حضار)‌


این زایمان را تماشا می‌کردم،
و ناگهان متوجه تغییر حال و هوای اتاق شدم.
پرستار به مددکار بهداشتی نگاه می‌کرد
که با زن آمده بود
چون به نظر می‌رسید که بچه زنده نیست.
رنگش کبود و بی‌رمق بود و نفس نمی‌کشید.
این نوزاد دختر می‌توانست
آن یک از ۲۰ بچه مرده باشد.
اما پرستار طبق فهرست ادامه داد.
بچه را با حوله تمیز خشک کرد.
و بعد از یک دقیقه، وقتی که این کار نتوانست
بچه را به تنفس وادارد،
رفت سراغ ماسک بچه
و پرستار دیگر ساکشن را ‌آورد.
نمی‌توانست ساکشن مکانیکی داشته باشد، 
چون به این ترتیب به برق وابسته می‌شد،
از ساکشن دهانی استفاده کرد،
و ظرف ۲۰ ثانیه،
مجاری هوای دختر کوچک را 
باز کرد.
و مایع غلیظ سبزرنگی را خارج نمود،
ظرف یک دقیقه انجام این کار،
و مکیدن چندباره مجرای تنفسی،
بچه شروع کرد به نفس کشیدن.


(تشویق حاضران)‌


یک دقیقه دیگر طول کشید و بچه 
شروع کرد به گریه کردن.
و پنج دقیقه بعد از آن،
رنگش صورتی شده بود و روی 
سینه مادرش گرم می‌شد،
مادر دست پرستار را گرفت،
و همه توانستند نفس راحتی بکشند.


من این تیم را دیدم که در نتیجه آموزش مربی
دچار تحول شد.
و دست‌کم شاهد نجات یک جان‌
در نتیجه آن بودم.
چند ماه بعد باز به این مادر سر زدیم.
حال مادر و بچه عالی بودند.
نام بچه آنشیکا است.
یعنی «زیبا.»
و او حاصلی است
که نتیجه درک کامل ما
از پیشرفت افراد در کارشان 
در بر داشت.


تشکر می‌کنم.


(تشویق حاضران)

