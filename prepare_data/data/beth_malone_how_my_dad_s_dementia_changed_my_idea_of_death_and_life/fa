
من فکرهایم را کرده بودم.
می‌خواستم بابام را بکشم.
خواهرم را صدا زدم.


«گوش کن،
من فکرهایم را کرده‌ام،
می‌خواهم بابا را بکشم.
او را به اورگان می‌برم،
کمی هروئین پیدا می‌کنم،
و به او می‌دهم.»


پدرم مبتلا به فراموشی پیشانی گیجگاهی،
یا FTD است.
این یک بیماری گیج کننده است
که در دهه ۵۰ یا ۶۰ سالگی سراغ فرد می‌آید.
می‌تواند شخصیت فرد را کاملاً تغییر دهد،
و آنها را پارانوئید یا حتی خشن کند.
پدر من ده سال است که مریض است،
اما سه سال پیش حالش خیلی بد شد،
و مجبور شدیم او را
از خانه‌اش بیرون ببریم —
خانه‌ای که من در آن بزرگ شدم،
خانه‌ای که او با دستان خودش ساخت.
بابای چهارشانه و شوخ طبع من
با صدای تیز خوانندگی
وقتی که تنها ۶۵ سال داشت
مجبور شد به یک تشکیلات
مراقبت دائم نقل مکان کند.


اول مامان و من و بقیه خواهران اشتباه کردیم
و او را در یک خانه
سالمندان معمولی گذاشتیم.
خیلی زیبا بود؛
فرش مخملی داشت و کلاس‌های هنری بعدازظهر
و یک سگ به اسم دایان.
اما بعد به من زنگ زدند.


«خانم ملون، ما پدرتان را دستگیر کرده‌ایم.»


«چی؟»


«خوب، او داشت همه را
با کارد و چنگال تهدید می‌کرد.
و بعد پرده‌ها را پایین کشید،
و بعد سعی کرد گلدان‌ها را
از پنجره بیرون بیندازد.
و بعد، همه پیرزن‌ها را
از روی ویلچرشان هل داد.»


«همه پیرزن‌ها؟»


(خنده)


«چه گاوچرونی.»


(خنده)


بعد از اینکه از آنجا اخراج شد،
قبل از اینکه یک مرکز درمانی
مخصوص مبتلایان به زوال عقل پیدا کنیم،
او را بین چند مرکز دولتی جابجا کردیم.
اوایل، آنجا را دوست داشت،
اما زمان که گذشت حالش رو به وخامت گذاشت،
و یک روز رفتم داخل
و دیدم که روی زمین نشسته و قوز کرده 
و یکی از آن لباس‌های مخصوص به تن دارد —
از آن لباس‌هایی از پشت بسته می‌شوند.
همین طور که در آن دست و پا می‌زد
یک ساعتی او را تماشا کردم،
که سعی می‌کرد خودش را از آن خلاص کند.
و قرار بود که کارآمد باشد،
اما به نظر من فرقی
با یک ژاکت یک‌سره نداشت.
و بعد من زدم بیرون.
او را آنجا تنها گذاشتم.
سوار وانتم شدم — وانت قدیمی خودش —
قوز کردم،
و از ته دل هق هق گریه سر دادم.
اصلاً نمی‌توانستم باور کنم که پدرم،
آدونیس جوانی‌ام،
دوست واقعاً عزیزم،
فکر کند که این زندگی
دیگر ارزش زندگی داشته باشد.


ما برنامه ریزی شده‌ایم
که بهره‌وری را در اولویت قرار دهیم.
پس وقتی کسی —
در این مورد یک آدونیس —
از نظری که از او توقع داریم،
از نظری که خودش از خودش توقع دارد،
دیگر سودمند نیست،
چه ارزشی برای آن زندگی باقی می‌ماند؟
آن روز در وانت،
همه چیزی که می‌توانستم تصور کنم
این بود که پدرم دارد شکنجه می‌شود
و بدنش شکنجه‌گاه او است.
باید او را از آن بدن بیرون می‌آوردم.
باید او را از آن بدن
بیرون می‌آوردم، بابا را می‌کشم.


به خواهرم زنگ زدم.


او گفت، "بت،"
"تو نمی‌خواهی باقی عمرت را زندگی کنی
و بدانی که پدرت را کشته‌ای.
و فکر می‌کنم بازداشت می‌شوی،
چون او نمی‌تواند تعهد بدهد.
و تو حتی بلد نیستی هروئین بخری."


(خنده)


درست است، بلد نیستم.


(خنده)
حقیقت این است که درباره 
مرگ او زیاد حرف زدیم.
کی اتفاق می‌افتد؟ چطور خواهد بود؟
اما آرزو می‌کردم وقتی درباره مرگ
حرف می‌زدیم که همگی سالم بودیم.
بهترین مرگ من چه شکلی است؟
بهترین مرگ تو چه طور است؟
اما خانواده من این کار را بلد نبود.
و حق با خواهرم بود.
نباید بابا را با هروئین می‌کشتم،
اما باید او را از آن بدن بیرون می‌کشیدم.


پس رفتم پیش طالع بین.
و بعد کشیش، و بعد یک گروه حمایتی،
و همه آنها یک حرف می‌زدند:
بعضی وقت‌ها وقتی مردم درباره عزیزانشان
نگران هستند، باید صبور باشند.
فقط به آنها بگویند که جایشان امن است،
و هر وقت برای رفتن حاضر بودند
هیچ اشکالی ندارد.


پس رفتم بابا را ببینم.
او را دیدم که روی زمین
در آن لباس مخصوص قوز کرده بود.
انگار داشت از میان من نگاه می‌کرد
و به زمین زل زده بود.
یک آبجو زنجبیلی به او دادم
و شروع کردم و از هر دری حرف زدم،
اما همان طور که حرف می‌زدم
او به خاطر آبجو عطسه کرد.
و آن عطسه —
تکانی بهش داد و او صاف نشست.
بارقه‌ای از حیات در او جرقه خورد.
و همینطور به نوشیدن و عطسه کردن و جرقه زدن
ادامه داد، دوباره و دوباره و دوباره
تا اینکه دست برداشت.
و من شنیدم،
"هه هه هه هه هه،
هه هه هه هه هه ...
خیلی شگفت انگیزه.
خیلی شگفت انگیزه."


چشمانش باز بود و داشت به من نگاه می‌کرد،
و من گفتم، «سلام بابا!»
و او گفت، «سلام، بت.»
و دهانم را باز کرم که به او بگویم، خوب؟
"بابا، اگه می‌خوای بمیری، می‌تونی بمیری.
ما هیچ مشکلی نداریم‌."
اما همین که دهنم باز شد
فقط توانستم بگویم، "بابا!
دلم برات تنگ شده."
و بعد او گفت، "خوب دل منم برات تنگ شده."
و بعد فقط افتادم چون خیلی آشفته شده بودم.


پس افتادم و آنجا پیش او نشستم
چون برای اولین بار بعد از مدت‌ها
خوب به نظر می‌رسید.
و دستانش را به خاطر سپردم،
و بسیار شکرگزار بودم که روحش
هنوز به کالبد او چسبیده است.
و در آن لحظه متوجه شدم
که من مسئول او نیستم.
من پزشک او نیستم،
من مادر او نیستم،
من قطعاً خدای او نیستم،
و شاید بهترین راه برای کمک به او و خودم
این است که نقشمان
به عنوان پدر و دختر را ادامه دهیم.


پس فقط همانجا نشستیم،
آرام و ساکت مثل همیشه.
هیچ کس پربار نبود.
هر دوی ما هنوز قوی بودیم.


"خوب بابا. من دارم می‌رم
اما فردا دوباره می‌بینمت."


او گفت، "باشه،
«هی،
اینجا ملک خیلی قشنگیه.»


متشکرم.


(تشویق)

