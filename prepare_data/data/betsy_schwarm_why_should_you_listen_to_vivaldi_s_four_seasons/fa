
سبُک، درخشان و شاداب.
یکی از آشناترین آثار
موسیقی اوایل قرن ۱۸ام است.
در تعداد بیشماری از فیلم‌ها و تبلیغات 
تلویزیونی از آن استفاده شده است،
اما این چیست و چرا این گونه به گوش می‌رسد؟


این ابتدای قطعه «بهار» از
«چهارفصل،»
ساخته آهنگساز ایتالیایی
آنتونیو ویوالدی است.
قطعه‌های «چهار فصل» مشهور هستند
چون شنیدن آنها لذت بخش است.
با این وجود، چیزی که 
بیشتر قابل توجه است
داستانی است که آنها روایت می‌کنند.
در زمان انتشار آنها 
در سال ۱۷۲۵ در آمستردام،
اشعاری همراه آنها بود
که نشان می‌داد ویوالدی
دقیقاً می‌خواسته
کدام ویژگی آن فصل را
به زبان موسیقی توصیف کند.
ویوالدی در ارائه‌ی پی‌رنگ با
محتوای خاص برای موسیقیِ سازی،
چندین نسل از زمان خود پیش‌تر بود.


اگر کسی ضمن شنیدن موسیقی،
اشعار را هم می‌خواند،
آنگاه صحنه‌های شاعرانه را
کاملاً‌ همگام با
تصویرسازی‌های موسیقی درمی‌یافت.
به ما گفته می‌شود که پرندگان 
با آوازی شاد به بهار خوش‌آمد می‌گویند،
و در اینجا دقیقاً همان کار را می‌کنند.
با این حال خیلی زود،
توفان رعدآسایی درمی‌گیرد.
نه تنها در اینجا صدای
رعد و برق را می‌شنویم،
بلکه پرنده‌های بیشتری هم هستند،
که خیس، وحشت زده و غمگین شده‌اند.


در قطعه‌ی «تابستان،» قُمری نام خود را
به ایتالیایی «تورتورلا» آواز می‌کند،
پیش از آنکه طوفای با تگرگ
پهنه را به هم بریزد.
«پاییز» شکارچیان بی باک را
در تعقیب شکار به یاد می‌آورد.


قطعه «زمستان» با دندان
قروچه از سرما آغاز می‌شود
بعد از آن به آتشی
پر سر و صدا پناه می‌برد.
پس از آن دوباره به توفان بازمی‌گردد
جاییکه لیز خوردن
و افتادن روی یخ به همراه دارد.
در همین هفته‌های آغازین زمستان
سال قدیم به پایان خود نزدیک می‌شود،
و کاوش موسیقایی ویوالدی 
در فصل‌ها هم به اتمام می‌رسد.


تا ابتدای قرن ۱۹ام
چنین قطعات موسیقی پرمحتوایی،
آنچنان که شناخته شده بود،
به شهرت نرسید.
در آن هنگام، گرو‌ه‌های 
بزرگتر و متنوع‌تر مرسوم بود
و سازهای بادی، برنجی و کوبه‌ای 
به روایت داستان کمک می‌کردند.
اما ویوالدی تنها از یک ویولن، 
ساز زهی و یک هارپسیکورد استفاده کرد.
برخلاف هم عصر خود، باخ
ویوالدی علاقه‌ای به قطعات پیچیده نداشت.
او ترجیح می‌داد با ملودی‌هایی که
در قطعه دوباره ظاهر می‌شوند
سرگرمی حاضر و آماده‌ای
به شنونده ارائه کند
تا به ما یادآوری کند کجا بوده‌ایم.
پس اولین بخش قطعه «بهار» 
با درون‌مایه فصل بهار آغاز می‌شود
و با همان هم به پایان می‌رسد، 
در حالی که تغییر بسیار کمی کرده است.


این راهی الهام گرفته شده 
برای جذب شنونده بود،
و ویوالدی،
که یکی از شاخص ترین نوازندگان 
ویولن در اوایل قرن ۱۸ام بود،
اهمیت جذب مخاطب را درک کرد.
اینگونه کنسرت‌ها او را به عنوان
نوازنده چیره‌دست ویولن نشان می‌داد.
بقیه نوازنده‌ها هم
از نوازندگان جوان پیِتا بودند،
یک مدرسه دخترانه در ونیز 
که ویوالدی آنجا رییس بخش موسیقی بود.
بیشتر شاگردان بچه‌های یتیم بودند.
آموزش موسیقی نه تنها به عنوان یک توانایی 
اجتماعی مناسب برای دختران جوان بود
بلکه شغلی بالقوه
برای کسانی بود که 
ازدواجی خوب نصیبشان نمی‌شد.


حتی در زمان خود آهنگساز هم،
موسیقی ویوالدی به عنوان 
تفریح در خدمت همه بود،
نه فقط اشراف زاده‌های ثروتمند.
۳۰۰ سال بعد، این رویکردی است
که هنوز هم کارگر واقع می‌شود،
و موسیقی ویوالدی هنوز هم 
مانند اسب‌های در حال تاخت صدا می‌دهد.

