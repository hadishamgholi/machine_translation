
صدها سال است که اقتصاددان‌ها
رفتارهای آدمی را بررسی می‌کنند:
اینکه ما چگونه تصمیم می‌گیریم،
به عنوان فرد و همچنین در گروه‌ها
چطور رفتار می‌کنیم،
و مبادله‌ی ارزش را چطور انجام می‌دهیم.
نهاد‌هایی که تسهیل‌کننده فعالیت‌های 
تجاری ما هستند را مطالعه کرده‌اند،
مانند سیستم‌های قانونی،
شرکت‌ها
و بازارها.
اما یک نهاد تکنولوژیکی نوین هم هست
که منجر به تغییر بنیادی شیوه‌ی
مبادله‌ی ارزش در بین ما خواهد بود
و «زنجیره‌ی بلوکی» خوانده می‌شود.


خب این یک ادعای جسورانه است،
اما اگر هیچ چیز دیگری از
این سخنرانی دست‌گیرتان نشد،
در واقع از شما می‌خواهم
که به یاد داشته باشید
که هرچند تکنولوژی «زنجیره‌ی بلوکی»
نسبتا جدید است،

در عین حال ادامه‌ی داستانی
کاملا انسانی است
و این داستان این است:
به عنوان انسان ما راه‌هایی می‌یابیم
برای کاهش عدم قطعیت درباره دیگری
به این شیوه ‌می‌توانیم مبادله‌ی ارزش کنیم.


یکی از نخستین افرادی
که واقعا کاشف این ایده بود

که نهادها به عنوان ابزارهای اقتصادی
برای کاهش عدم قطعیت
درباره‌ی دیگری
و قادرشدن به انجام تجارت
عمل کنند
«داگلاس نورس» برنده نوبل اقتصاد بود.
او در سال ۲۰۱۵ درگذشت،
اما نورس پیشگام چیزی بود که 
«نهادهای نوین اقتصادی» خوانده می‌شوند.
و منظور او از نهادها
قوانین رسمی بودند
مانند قانون اساسی،
و محدودیت‌های غیر رسمی 
مانند رشوه‌خواری.
این نهاد‌ها در واقع مانند روغن
چرخ‌های اقتصاد را قادر به حرکت می‌کنند،
و این بازی را ‌می‌توان در طول
تاریخ زندگی بشر مشاهده کرد.


اگر به دوره‌ی اقتصاد «جمع‌آوری - شکار»
فکر کنیم، می‌بینم که
در آن دوران تنها در چارچوب دهکده‌ی خود
تجارت می‌کردیم،
برخی محدودیت‌های غیررسمی را داشتیم،
اما تمامی تعاملات تجاری ما
تحت تاثیر خشونت
و پیامدهای اجتماعی قرار داشت.
هرچه جامعه‌ی ما پیچیده‌تر
و مسیرهای تجاری ما دورتر شد،
نهادهای رسمی بیستری ایجاد کردیم،
نهادهایی مانند بانک‌های ارزی،
دولت و شرکت‌ها.
این نهادها در مدیریت تجارت
به کمک ما می‌آیند
هم‌چنان‌که عدم قطعیت
و پیچیدگی افزون می‌شود،
و کنترل شخصی ما بسیار کمتر می‌شود.
در نهایت با اینترنت
ما این نهادها را آنلاین کردیم،
پلتفرم بازارهایی مانند Amazon،
eBay و Alibaba را ساختیم
نهادهایی سریع‌تر که به عنوان واسطه
جهت تسهیل فعالیت‌های
اقتصادی انسان عمل می‌کنند.


داگلاس نورث مشاهده کرد
نهادها ابزاری هستند
برای کاهش عدم قطعیت
به طوری که می‌توانیم همه گونه ارزش را
در جامعه ارتباط داده و تبادل کنیم.
و معتقدم ما در حال حاضر در حال ورود
به تکاملی پیشرفته‌تر وریشه‌ای‌تر
در شیوه‌ی تعامل و تجارت هستیم.
زیرا برای اولین بار
می‌توانیم عدم قطعیت را
نه تنها با نهادهای سیاسی و اقتصادی
مانند بانک‌ها، شرکت‌ها
و دولت‌هایمان
بلکه با تکنولوژی نیز
کاهش دهیم.


پس «زنجیره‌ی بلوکی» چیست؟
تکنولوژی «زنجیره‌ی بلوکی»
یک دیتابیس غیرمتمرکز است
که فهرست دارایی‌ها و تراکنش‌ها را
در یک شبکه‌ی همتا به همتا
ذخیره می‌کند.
این اساسا یک ثبت عمومی
ازاینکه چه کسی مالک چیست و چه کسی،
چه چیزی را مبادله می‌کند.
تراکنش‌هایی امن و رمز‌گذاری شده.
و در طول زمان، این سوابق تراکنش‌
در بلوک‌های داده قفل شده‌اند
که زمرنگاری شده، مرتبط با یکدیگر
و امن هستند.
این فرآیند منجر به ایجاد سابقه‌ای
تغییرناپذیر و غیر قابل جعل می‌شود
از تمامی تراکنش‌ها در سراسر شبکه.
این رکورد در همه‌ی کامپیوترهایی
که در این شبکه کار می‌کنند تکرار می‌شود.


یک اپلیکیشن نیست.
یک شرکت نیست.
فکر می‌کنم نزدیک‌ترین توضیح برایش
چیزی شبیه به ویکی‌پدیا باشد.
ما همه چیزرا در ویکی‌پدیا می‌توانیم ببینیم.
یک نمای مرکب است که دائما 
تغییر می‌کند و به‌روز می‌شود.
همین‌طور می‌توانیم تغییرات را در طول
زمان در ویکی‌پدیا ردگیری کنیم،
و ویکی‌های خودمان را بسازیم،
زیرا در هسته‌ی خود،
تنها زیرساخت داده هستند.
در ویکی‌پدیا یک پلت‌فرم باز است
که تصاویر و نوشته‌ها
و تغییرات این داده‌ها را در طول زمان
ذخیره می‌کند.
در مورد «زنجیره‌ی بلوکی»
می‌توانید به یک زیرساخت باز
فکر کنید
که انواع بسیاری دارایی را ذخیره می‌کند.
تاریخچه‌ی حضانت،
مالکیت و مکان را
برای دارایی‌هایی مانند
واحد پولی دیجیتالی بیت‌کوین

و سایر دارایی‌هایی دیجیتال
مثل عنوان مالکیت IP را
ذخیره می‌کند.
می‌تواند یک گواهی، قرارداد،
شیئی در جهان واقعی
و حتی اطلاعات قابل شناسایی شخصی باشد.
البته جزئیات فنی دیگری نیز
در خصوص «زنجیره‌ی بلوکی» وجود دارد،
اما در هسته‌ی آن
به این شیوه عمل می‌کند.
یک دفتر ثبت عمومی
که تراکنش‌ها را در شبکه ذخیره می‌کند
و (در شبکه) مکررا کپی می‌شود
و به همین خاطر به سختی قابل مداخله است.


که مرا به نقطه‌ی مورد نظرم می‌رساند
که چطور «زنجیره‌ی بلوکی» 
عدم قطعیت را کاهش می‌دهد
و در نتیجه چگونه نوید دگرگونیِ
سیستم اقتصادی ما
به شیوه‌ای بنیادی را می‌دهد.
پس عدم قطعیت یک اصطلاح مهم
در اقتصاد است،
اما من قصد دارم به سه شکل از آن بپردازم
که تقریبا همه روزه در تراکنش‌ها 
با آن روبرو می‌شویم،
و جایی است که «زنجیره‌ی بلوکی»
می‌تواند نقش خود را ایفا کند.
ما با عدم قطعیت روبرو می‌شویم مثل وقتی
که نمی‌دانیم با چه کسی معامله می‌کنیم،
قالبیت رویت یک تراکنش را نداریم
و اگر خطایی رخ دهد چاره‌ای برایش نداریم.


بنابراین اجازه دهید به مثال اول بپردازیم
ندانستن اینکه با چه کسی معامله می‌کنیم.
وقتی می‌خواهم از eBay یک گوشی هوشمند بخرم.
اولین کاری که می‌کنم این است که
ببینم از چه کسانی خرید می‌کنم.

آیا کاربران قوی‌ای هستند؟
آیا در بررسی و رده‌بندی رتبه خوبی دارند،
یا اصلا هیچ سوابقی ندارند؟
بررسی‌ها، رتبه‌بندی، چکمارک‌ها:
این‌ها شواهدی برای تایید هویت‌های ما هستند
که امروزه کنار هم می‌چینیم
و برای کاهش عدم قطعیت درباره هویت
طرف معامله از آن‌ها استفاده می‌کنیم.
اما مشکل این است که این‌ها تکه تکه هستند.
فکر کنید که چند پروفایل دارید.
«زنجیره‌ی بلوکی» اجازه می‌دهد تا پلتفرمی باز و جهانی بسازیم
برای ذخیره‌ی هرگونه گواهی درباره هر فرد
از هر منبعی.
که به ما اجازه می‌دهد یک هویت قابل حمل
کنترل شده توسط کاربر را ایجاد کنیم.
بیش از یک پروفایل،
یعنی می‌توانید به شکل انتخابی
ویژگی‌های مختلف را در باره خودتان نشان دهید
که به تسهیل تجارت یا تعامل کمک می‌کند،
مثل اینکه دولت برای شما یک شناسه صادر کند،
یا اینکه شما بالای ۲۱ سال هستید،
با نشان دادن مدرک رمزنگاری شده
که این جزئیات موجودند
و امضا شده‌اند.
داشتن این‌گونه هویت ترابردپذیر
در سراسر جهان فیزیکی و دیجیتالی
یعنی می‌توانیم همه گونه تجارت انسانی را
به شیوه‌ای کاملا نو انجام دهیم.


خب درباره‌ی اینکه «زنجیره‌ی بلوکی» چطور
می‌تواند عدم قطعیت را کاهش دهند صحبت کردم
در خصوص اینکه با چه کسانی معامله می‌کنیم.
دومین عدم قطعیتی که اغلب با آن روبرو می‌شویم
عدم شفافیت نسبت به تعاملات است.
فرض کنیم می‌خواهید یک گوشی هوشمند را
برای من پست کنید.
من به سطحی از شفافیت نیاز دارم.
می‌خواهم بدانم کالایی که خریدم با آنچه 
که پست به من تحویل می‌دهد یکسان است
که رکوردهایی در این خصوص نیز وجود دارد.
این موضوع نه تنها درباره یک کالای 
الکترونیک مثل گوشی هوشمند صادق است
بلکه برای انواع زیادی از کالا و داده،
چیزهایی مثل محصولات پزشکی، کالاهای لوکس،
و هر نوع داده یا محصول که نمی‌خواهیم مداخله‌ای در آن شده باشد.


مشکل این است که بسیاری از شرکت‌ها
مخصوصا آنهایی که تولید کننده
چیزهای پیچیده‌ای مانند گوشی هوشمند هستند،
مدیریت همه این فروشگاه‌های مختلف را
درسراسر زنجیره تامین به عهده دارند.
همه‌ی این افراد که محصولی را تولید می‌کنند،
دیتابیس‌های یکسانی ندارند.
زیرساخت‌های یکسانی را به کار نمی‌گیرند،
و بنابراین شفاف دیدن تکامل محصول 
در طول زمان بسیار دشوار می‌شود.


با استفاده از «زنجیره‌ی بلوکی»
ما می‌توانیم
یک واقعیت به اشتراک گذاشته شده
در سراسر وجود غیر قابل اعتماد ایجاد کنیم.
منظورم این است که
همه‌ی این نقاط در شبکه
نیاز به شناخت یکدیگر
یا اعتماد به هم ندارند،
زیرا هریک توان
نظارت و اعتبارسنجی زنجیره‌ خودشان را دارند.
برگردیم به ویکی‌پدیا
که یک دیتابیس اشتراکی است
و گرچه خوانندگان
و نویسندگان متعددی به طور همزمان دارد،
دارای یک حقیقت واحد است.
پس ‌‌می‌توانیم با استفاده از«زنجیره‌ی بلوکی» چنین چیزی ایجاد کنیم.
می‌توانیم یک دیتابیس مرکززدایی شده ایجاد کنیم
که کارایی همانند دیتابیس انحصاری را داشته باشد

در واقع بدون ایجاد یک قدرت مرکزی.
بنابراین تمامی این فروشندگان
و فروشگاه‌های شرکت‌ها،
می‌توانند بدون اعتماد به یکدیگر از دیتابیس یکسانی استفاده کنند.
یعنی برای مشتریان شفافیت بسیار زیادی خواهیم داشت.
مثل سفر یک شیئ در جهان واقعی،
می‌توانیم گواهی‌های دیجیتالش
یا نشانه حرکتش را روی «زنجیره‌ی بلوکی» ببینیم،
و افزایش ارزشش را همان‌طور که در حال افزایش است.
این یک جهان کاملا جدید
در نگاه ماست.


بنابراین درباره اینکه «زنجیره‌های بلوکی» چگونه
عدم قطعیت هویت را کاهش می‌دهد صحبت کردم
و اینکه چگونه معنای شفافیت را در نگاه ما تغییر می‌دهند
در مسافت‌های طولانی و معاملات پیچیده 
مانند یک زنجیره تامین.
آخرین عدم قطعیتی که اغلب با آن روبرو می‌شویم
که یکی از بازترین ها و بسیار گول‌زننده است.
اگر گوشی هوشمند را برایم ارسال نکنید چه؟
می‌توانم پولم را پس بگیرم؟
«زنجیره‌های بلوکی» به ما اجازه کدنویسی،
عقد قراردادهای الزام‌آور،
میان افراد
و سپس تضمین اینکه قراردادها انجام می‌شوند
بدون نیاز به اعمال فشار طرف سوم.
بنابراین اگر به مثال گوشی هوشمند توجه کنیم
می‌توانید به ضمانت نزد غیر فکر کنید.
شما تامین مالی گوشی را انجام می‌دهید،
اما نیاز نیست که پول را آزاد کنید
تا وقتی که تایید کنید
که تمام شروط اجرا شده است.
شما گوشی را گرفته‌اید.


فکر می‌کنم این یکی از جذاب‌ترین راه‌هایی است
که «زنجیره‌های بلوکی» عدم قطعیت را کاهش می‌دهند،
زیرا این معنی را می‌دهد که با درجات مختلفی
می‌توانیم نهادها و فشارهای آن‌ها را ساقط کنیم.
یعنی تعداد زیادی فعالیت‌های اقتصادی انسان
می‌توانند تضمین شده و خودکار شوند
و بسیار از موارد دخالت انسان را
به حاشیه‌ها می‌کشاند،
جایی که اطلاعات از جهان واقعی به سوی
«زنجیره‌ی بلوکی» حرکت می‌کند.


فکر می‌کنم آنچه احتمالا بستر کار داگلاس نورث
در خصوص این استفاده از تکنولوژی است
این واقعیت است که خیلی چیزها که باعث کار کردن آن می‌شود،
خیلی چیزها که «زنجیره‌ی بلوکی» را امن و تایید شده می‌کند،
عدم اعتماد متقابل ماست.
بنابراین گذشته از همه‌ی عدم قطعیت‌های ما
که ما را کند می‌کند
و نیازمند نهادهاست
مانند بانک‌ها، دولت‌های ما،
شرکت‌های‌مان.
در واقع همه‌ی آن مجموعه‌ی عدم قطعیت‌ها را مهار می‌کنیم
و برای همکاری و تبادل سریع‌تر 
و آزادانه‌تر از آن استفاده کنیم.


نمی‌خواهم این تصور در شما ایجاد شود
که «زنجیره‌ی بلوکی» راه حل همه چیز است،
حتی اگر رسانه‌ گفته باشد
که فقر جهانی را خاتمه می‌دهد،
همچنین مشکل داروهای تقلبی را نیز حل می‌کند
و بالقوه جنگل‌های بارانی را نجات دهد.
حقیقت این است که این تکنولوژی در مراحل ابتدایی آن است،
و ما نیازمند مشاهده تجربیات فراوانی خواهیم شد
و احتمالا شکست خواهیم خورد
پیش از آنکه حقیقتا همه موارد را
در باره اقتصادمان درک کنیم.
اما تعداد زیادی از مردم هستند که
روی این موضوع کار می‌کنند،
از نهادهای مالی
تا شرکت‌های تکنولوژی،
استارت‌آپ‌ها و دانشگاه‌ها.
و یک دلیل این است که این اتفاق
تنها یک تکامل اقتصادی نیست.
بلکه یک نوآوری در علم کامپیوتر نیز هست.


«زنجیره‌ی بلوکی» توانایی تکنولوژیکی به ما می‌دهد
برای ساخت یک رکورد از مبادلات بشری،
از تبادل ارز،
از همه نوع دارایی فیزیکی و دیجیتالی،
حتی از رفتارهای شخصی،
به روشی کاملا نو.
بنابراین به روش‌هایی
تبدیل شدن‌شان به یک نهاد تکنولوژيکی
که مزایای بسیاری
نسبت به نهادهای سنتی که
در جامعه از آن‌ها استفاده کرده ایم دارد،
و این کار را به روشی غیر متمرکز انجام می‌دهد.
این کار را با تبدیل بسیاری از عدم قطعیت‌های ما
به اطمینان انجام می‌دهد.


بنابراین فکر می‌کنم نیاز است که شروع به آماده‌سازی خود کنیم،
زیرا نزدیک به تجربه جهانی هستیم
توزیع شده، با نهادهای خودگردان
که نقش بسیار مهمی در آن دارند.


سپاسگزارم.


(تشویق حضار)


برونو جیاسانی: ممنونم بتینا.
فکر می‌کنم فهمیدم که این اتفاق در حال وقوع است،
که پتانسیل بسیار بالایی را ارائه خواهد داد،
و پیچیده است.
برآوردت درباره نرخ پذیرش آن چیست؟


بتینا وربورگ: فکر می‌کنم این سوال خیلی خوبی‌ست.
آزمایشگاه من بسیار متمرکز
بر حرکت نخستین شرکت و دولت به این مسیر است
زیرا در واقعیت «زنجیره‌ی بلوکی»
تکنولوژی بسیار پیچیده‌ای است.
چند نفر از شما واقعا درک کرده‌اید که اینترنت چطور کار می‌کند؟
اما هر روز از آن استفاده می‌کنید.
بنابراین فکر می‌کنم ما تقریبا با ایده جان اسکالی
که تکنولوژی باید نامرئی یا زیبا باشد مواجه هستیم،
و «زنجیره‌ی بلوکی» در حال حاضر هیچ‌کدام از آن‌ها نیست،
و برای واقعا زودپذیران مناسب‌تر است
کسانی که می‌توانند چیزها را بگیرند و سرهم کنند
یا برای یافتن بهترین موارد استفاده
مانند هویت و یا ردیابی دارایی‌ها یا قراردادهای هوشمند
که می‌تواند در آن سطح شرکت یا دولت
مورد استفاده واقع شود.


ممنونم. ممنون که به TED آمدید.


ممنونم.


(تشویق حضار)

