
من سفید، سکولار و در طبقه متوسط
در آمریکای دهه ۱۹۵۰ بزرگ شدم.
این یعنی چهار جولای به آتش‌بازی نگاه کردن،
در هالووین قاشق‌زنی کردن
و موقع کریسمس هدیه‌ها را پای درختی گذاشتن.
اما با گذشت زمان از این سنت‌ها ملول شدم،
آنها کارهایی پوچ و تجاری بودند،
که فقط باعث می‌شدند احساس خالی بودن کنم.
بنابراین نسبتاً از سنی کم،
خودم را در تلاش برای
پر کردن حفره وجودی دیدم،
تا به چیزی بیش از خودم وصل شوم.


در بیش از یک قرن 
هیچ برمیتسوایی در خانواده نداشتیم،
بنابراین فکر کردم آن را امتحان کنم —


(خنده)


اما همه چیز وقتی خراب شد
که تنها ملاقات من با خاخام،
که شمایلی بلند بالا و خداگونه
با موهای سفید آویخته داشت،
فقط شامل این شد که او برای پر کردن فرم‌ها
اسم وسط من را بپرسد.
آره، اینجا تمام شد.


(خنده)


پس خودنویس را داشتم،
اما احساس تعلق و اطمینانی
که جستجو می‌کردم را
پیدا نکردم.


سال‌ها بعد،
نتوانستم فکر ۱۳ ساله شدن پسرم را
بدون نوعی مراسم تحمل کنم.
پس ایده مسافرت تولد ۱۳ سالگی به ذهنم رسید،
پس پیشنهاد دادم که مورفی را به هر جای دنیا
که معنایی برای او دارد ببرم.
یک جوان طبیعت‌گرا در حال شکوفایی
که عاشق لاک‌پشت‌هاست،
او بلافاصله گالاپاگوس را انتخاب کرد.
و وقتی که دخترم کیتی ۱۳ ساله شد،
من و او دو هفته را ته گرند کنیون گذراندیم،
جایی که کیتی برای اولین بار
فهمید قدرتمند و شجاع است.
از آن زمان، شریک زندگی‌ام، اشتون،
و بسیاری از دوستان و آشنایان ما
بچه‌هایشان را
به مسافرت تولد ۱۳ سالگی برده‌اند،
و همه هم آن را برای پدر یا مادر
و بچه‌ها دگرگون کننده یافته‌اند.


بچه که بودم سر سفره دعا نمی‌خواندیم.
اما در ۲۰ سال گذشته،
ما قبل از هر وعده غذا
دست‌های هم را می‌گیریم.
این پاره‌ای سکوت مشترک زیبا است
که همه ما را در آن لحظه دور هم جمع می‌کند.
اشتون به همه می‌گوید «دست بغلی را بگیر،»
در حالی که به آنها اطمینان می‌دهد
که این مذهبی نیست.


(خنده)


خوب اخیراً، وقتی خانواده‌ام از من خواست
که لطفاً درباره بیش از ۲۵۰ جعبه چیزهایی
که در طول زندگی جمع کرده‌ام کاری کنم،
انگیزه مراسم-سازی من تحریک شد.
شروع کردم ببینم چطور می‌توانم
از یک خانه‌تکانی مرگ ساده فراتر بروم.
«خانه‌تکانی مرگ» عبارتی سوئدی است
به معنی تمیز کردن کمدها،
زیرزمین و زیرشیروانی است پیش از مرگ،
تا بچه‌هایتان مجبور نباشند
بعداً این کار را بکنند.


(خنده)


من بچه‌هایم را تصور کردم که دارند
جعبه‌ها را یکی پس از دیگری باز می‌کنند
و از خودشان می‌پرسند
چرا من این چیزها را جمع کرده‌ام.


(خنده)


و بعد آنها را تصور کردم
که دارند به یک عکس خاص
از من و زنی جوان و زیبا نگاه می‌کنند،
و می‌پرسند، «این دیگه کیه با بابا؟»


(خنده)


و آن لحظه بود که فهمیدم.
این خود چیزهایی که نگه‌داشته‌ام
نبود که مهم بودند؛
این داستانهای مربوط به آنها بود
که به آنها معنا می‌داد.
می‌توانست استفاده از آن چیزها
برای داستان گفتن
بذر مراسم جدیدی باشد،
مناسک گذار — نه برای یک ۱۳ ساله،
بلکه برای کسی
که خیلی بیشتر در راه بوده است؟


پس شروع کردم به تجربه کردن.
مقداری از چیزها را از جعبه‌ها بیرون آوردم،
و در اتاقی چیدم،
و مردم را دعوت کردم که بیایند
و درباره هرچه برایشان جالب بود
از من هرچه خواستند بپرسند.
نتیجه بسیار عالی بود.
یک داستان خوب
سکوی پرتاب بحث بسیار عمیق‌تری شد،
که در آنها بازدیدکنندگان ارتباطات معناداری
با زندگی‌های خودشان پیدا می‌کردند.
داریوس [کوارلس] درباره تی-شرت
لئونارد پلتیر از من پرسید
که در دهه ۸۰ زیاد می‌پوشیدم،
که متاسفانه، امروز هم مناسب است.
صحبت ما به سرعت
از بحث درباره تعداد زیاد زندانیان سیاسی
در زندان‌های آمریکا،
به اینجا رسید که داریوس
درباره میراث جنبش آزادی سیاهان
در دهه ۶۰ سوال می‌پرسید،
و اینکه چطور زندگی‌اش متفاوت بود
اگر در آن زمان به سن و سالی رسیده بود،
نه ۳۰ و چند سال بعد.
و در پایان صحبت‌مان،
داریوس از من پرسید
که می‌تواند تی-شرت را بردارد.
و دادن آن به او
خیلی عالی به نظر می‌رسید.


همین طور که این صحبت‌ها زمینه مشترکی را
مخصوصاً در میان نسل‌ها ایجاد می‌کرد،
متوجه شدم دارم فضایی را
برای مردم باز می‌کنم
تا درباره چیزهایی که برای آنها
واقعاً مهم است صحبت کنند.
و کم کم خودم را
با حسی تازه‌ای از هدف یافتم —
نه به عنوان پیرمردی رو به موت،
بلکه به عنوان کسی
که باید نقش خود را بازی کند
و پیش برود.


وقتی من داشتم بزرگ می‌شدم،
زندگی بیشتر مردم 
در ۷۰ و چند سالگی تمام می‌شد.
الان مردم خیلی بیشتر زندگی می‌کنند،
و برای اولین بار در تاریخ بشر،
زندگی چهار نسل کنار یکدیگر متداول است.
من ۷۱ سال دارم،
و با کمی شانس،
۲۰ یا ۳۰ سال دیگر پیش رو دارم.
الان بخشیدن وسایلم
و مشترک شدن آنها با دوستان،
خانواده، و امیدوارم غریبه‌ها،
راهی بی‌نقص برای ورود
به این مرحله بعدی زندگی به نظر می‌رسد.
انگار دقیقاً همان چیزی است
که دنبالش می‌گشتم:
مناسکی که کمتر درباره مرگ است،
و بیشتر درباره گشودن دری است
به هرآنچه که ورای آن است.


متشکرم.


(تشویق)


به پیش!


(تشویق)

