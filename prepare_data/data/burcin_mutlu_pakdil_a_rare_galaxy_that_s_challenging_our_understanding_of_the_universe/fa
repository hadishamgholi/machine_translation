
بیش از یک تریلیون کهکشان
درعالم وجود دارد.
و تیم من یکی از کمیاب‌ترین‌های
آن را کشف کرده،
کهکشانی که شبیه به هیچ یک
از مشاهدات قبلی نیست.
این کهشکان آنقدر خاص است،
که نظریه‌ها و پیش‌فرض‌های ما را
در مورد عملکرد کیهان
به چالش می‌کشد.


اکثر کهکشان‌ها مارپیچی هستند،
مثل راه شیری خودمان.
ما در مورد پیدایش و تکامل این کهکشان‌های
متداول نظریه‌های قوی‌ای داریم.
اما در مورد پیدایش و تکامل 
کهکشان‌های کمیاب چیزی نمی‌دانیم.
یک مورد نادر حل نشده، شیء هوگ است.
یک هسته مرکزی خیلی متقارن دارد که
بوسیله یک حلقه خارجی دوار احاطه شده،
و هیچ اتصال قابل رؤیتی میان‌شان نیست.
کهکشان‌هایی مانند هوگ از کمیاب‌ترین
کهکشان‌هایی هستند که فعلا می‌شناسیم.
تعدادشان کمتر از یک در ۱٫۰۰۰ کهکشان است.
اینکه چطور این ستاره‌ها در حلقه خارجی
با چنین دقتی معلق مانده‌اند
یک راز است.
جالب است، نه؟
صبر کنید.
اوضاع قرار است مرموزتر بشود.


کهکشانی که تیم من کشف کرد خیلی کمیاب‌تر
و پیچیده‌تر از این حرفهاست.
می‌دانید، گاهی، به دنبال این اشیا
می‌گردید و می‌گردید،
و چیزی پیدا نمی‌کنید.
ولی گاهی، در پس‌زمینه ظاهر می‌شود،
وقتی که حتی دنبالش نمی‌گردید.
این شرایط برای شیء هوگ هم صادق است،
با آن جسم مرکزی و حلقه خارجی اطرافش.
ما خیلی هیجان‌زده شدیم و فکر کردیم
یک شیء هوگ دیگر کشف کردیم.
اما تحقیق من نشان داد این
یک گونه کاملا جدید از کهکشان‌هاست.
که امروز با نام «کهکشان بورچین»
نام برده می‌شود.


(خنده)


(هلهله) (تشویق)


ما این کهشکان را به این زودی‌ها
ملاقات نخواهیم کرد.
تقریبا ۳۵۹ میلیون سال نوری
با زمین فاصله دارد.
شاید فکر کنید خیلی دور است.
خب، راستش، این یکی از
کهکشان‌های مجاور ماست.
من این شیء را در نورهای مختلف
مطالعه کردم —
نور فرابنفش، نور مرئی و نزدیک به فروسرخ.
جزییات کوچکی روی بدنمان،
همچون یک زخم یا چروک،
گویای قصه زندگی ماست.
به همین شکل، ساختار یک کهکشان
زیر نورهای مختلف
به ما کمک می‌کند به منشا
و تکامل‌شان پی ببریم.


چطور به دنبال این جزییات گشتم؟
جسم مرکزی نورانی را مدل‌سازی کردم
و مدلم را از تصویر حذف کردم
تا خاصیت‌های پنهانش را بیابم.
چون یک ساختار نورانی در کهکشان شاید
نگاه‌مان را نسبت به جزییات کم‌نور کور کند،
درست مانند اینکه وقتی نور چشمتان را
اذیت می‌کند از عینک آفتابی استفاده می‌کنید.


نتیجه غافلگیر کننده بود.
این کهکشان تنها یک حلقه خارجی ندارد،
یک حلقه دیگر،
حلقه داخلی فروپاشیده هم دارد.
ما قبلا زمان مدیدی صرف
توضیح دادن منشا حلقه خارجی
در کهکشان‌های نوع هوگ کرده‌ایم.
حال باید این حلقه ثانوی
عجیب را هم توضیح بدهیم.


فعلا هیچ سازوکار شناخته شده‌ای نداریم
که بتوانید وجود این حلقه داخلی را
در چنین کهکشان خاصی توضیح بدهد.
بنابراین کشف کهکشان بورچین
به وضوح شکافی را معین کرده
که در دانش تکامل کهکشان داریم.
تحقیق‌های بعدی که در مورد این
کهکشان فوق کمیاب صورت می‌گیرد
می‌تواند سرنخ‌هایی راجع به
چگونگی کار جهان به ما بدهد.
این کشف می‌گوید ما همچنان
خیلی چیزها داریم که باید بیاموزیم.
و باید همچنان عمیق و عمیق‌تر
در فضا کاوش کنیم
و به دنبال ناشناخته‌ها بگردیم.


ممنونم.


(تشویق)

