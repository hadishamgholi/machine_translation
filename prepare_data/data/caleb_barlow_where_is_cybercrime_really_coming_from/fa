
جرایم رایانه‌ای
واقعا از کنترل خارج شده‌اند.
همه جا هستند.
و روزی نیست از آنها چیزی نشنویم.
امسال،
بیش از دو میلیارد
پرونده اطلاعاتی دزدیده شده است.
و سال پیش، ۱۰۰ میلیون نفر از ما،
بیشتر آمریکایی‌،
اطلاعات بیمه‌های درمانشان دزدیده شده —
من هم جزوشان هستم.
چیزی که مشخصا در این مورد بیشتر
تامل بر‌انگیز است، این که اکثرا،
ما‌ه‌ها طول می‌کشد تا کسی گزارش دهد
که این پرونده‌ها دزدیده شده‌اند.


پس اگر اخبار عصرگاهی را گوش می‌کنید،
احتمالا فکر می‌کنید که بیشتر این‌ها 
جاسوسی یا فعالیت‌های حکومت‌های دیگر است.
خوب، بعضی‌هایشان هست.
جاسوسی، می‌دانید،
از دید بین‌المللی پذیرفته شده است.
اما این در این مورد،
تنها بخش کوچکی از مشکلی است که
با آن مواجهیم.
چقدر درباره نفوذ می شنویم
که بعدا می‌گویند،« ... نتیجه حملات 
پیچیده یک حکومت خارجی بوده؟»
خوب، اینها اغلب شرکت‌هایی هستند
که تمایلی ندارند مسئولیت
ضعف خود در کار‌های
امنیتی شان را بعهده بگیرند.
همچنین یک باور گسترده عمومی وجود دارد
که دادن مسئولیت یک حمله(جاسوسی) به
حکومتی خارجی،
باعث دور شدن قانون گذار‌ها می‌شود —
حداقل برای مدتی.


منشا این چیز‌ها کجاست؟
سازمان ملل برآورد می‌کند که ۸۰ درصد آن
مربوط به باند‌های تبهکاری سازمان یافته
و فوق پیچیده است.
تا کنون.
این نشان دهنده یکی از بزرگترین فعالیت‌های
اقتصادی غیر قانونی است.
که تا سقف، توجه کنید،
۴۴۵ میلیارد دلار می‌رسد.
بگذاربد تا این را برای همه شما
روشنتر کنم:
۴۴۵ میلیارد دلار بزرگتر از
تولید ناخالص ملی
۱۶۰ کشور است.
شامل ایرلند، فنلاند، دانمارک و پرتغال ،
برای مثال.


چطور این اتفاق می‌افتد؟
این تبهکاران چگونه فعالیت می‌کنند؟
خوب، بگذاربد تا داستانی کوتاه
برایتان بگویم.
حدود یک سال پیش،
پژوهشگران امنیتی ما بدنبال
یک بدافزار تقریبا معمولی ولی پیچیده
به نام «دایر وولف» بودند.
آلوده شدن رایانه با دایر وولف
از راه کلیک کردن روی یک لینک
ایمیل‌های جعلی ایجاد می‌شود
که احتمالا نباید دریافت می‌کردید.
پس از آلودگی، منتظر می‌ماند.
منتظر می‌ماند تا وارد حساب بانکی خود شوید.
و وقتی این کار را کردید،
آدم بدها به آن وصل می‌شوند،
و اطلاعات ورود شما را می‌دزدند،
و از آن برای دزدیدن
پولتان استفاده می‌کنند.
وحشتناک است،
اما در واقع،
در صنایع امنیتی،
این شیوه از تهاجم
خیلی معمولی است.
با این حال، دایر وولف دو شخصیت کاملا
متفاوت داشت —
یکی برای معماملات مالی کوچک،
اما شخصیت کاملا متفاوتی را هم پیدا کرد
اگر کار شما حواله پول،
در اندازه‌های بزرگ بود.


اتفاقی که می‌افتاد این بود.
شما عملیات صدور
حواله بانکی را شروع می‌کردید،
روی مرورگر شما پنجره‌ای از بانک باز می‌شد،
که نشان می‌داد 
اشکالی در حسابتان ایجاد شده،
و باید سریعا با بانک تماس بگیرید،
شماره قسمت رسیدگی به جرایم بانکی‌هم 
اعلام شده بود.
پس شما تلفن را بر می‌داشتید و زنگ می‌زدید.
و بعد از آنکه از پیام‌های معمول صوتی 
عبور می‌کردید،
به یک اپراتور انگلیسی زبان وصل می‌شدید.
« سلام، بانک آلتورو میوتچال.
می‌تونم کمکتون کنم؟»
و همان مراحلی که همیشه در تماس با بانک
انجام می‌دادید تکرار می‌شد،
دادن اسم و شماره حساب،
بررسی‌های امنیتی
تا مشخص شود همانی که می‌گویید هستید.
خیلی از ما این را نمی‌دانیم،
اما در بسیاری از حواله‌های بزرگ،
دو نفر باید اجازه انجام حواله را بدهند،
پس اپراتور از شما می‌خواست
که گوشی را به نفر دوم بدهید،
و همان مراحل ارزیابی انجام می‌شد.


به نظر عادی می‌آید، نه؟
تنها یک مشکل:
شما با بانک صحبت نمی‌کنید.
شما با تبهکاران صحبت می‌کنید.
آنها یک مرکز ارتباط
انگلیسی زبان ساخته‌اند،
تا به شکلی کاذب روی سایت بانکی قرار گیرد.
و کاملا بدون عیب کار می‌کرد
و هر بار بین نیم میلیون تا
یک و نیم میلیون دلار
به حساب تبهکاران می‌ریخت.


این سازمان‌های تبهکار
همانند شرکت‌های بسیار سازمان یافته
و قانونی کار می‌کنند.
کارمندانشان دوشنبه تا جمعه 
سر کار می‌روند.
آخر هفته‌ها را تعطیل می‌کنند.
از کجا می‌دانیم؟
چون پژوهشگران امنیتی ما
جمعه عصر‌ها جهشی تکراری از
بدافزار‌ها می‌بینند.
آدم بد‌ها، بعد ازیک آخر هفته طولانی
با همسر و فرزندان،
بر می‌گردند تا ببینند، اوضاع چقدر خوب است.


اینترنت تاریک، جایی است که 
بیشتر وقتشان را می‌گذرانند.
این اصطلاحی در باره قسمتی از اینترنت است
که مخفی و ناشناس است.
جایی که دزدان بدون هویت
و بدون شناسایی فعالیت می‌کند.
جایی است که نرم افزار‌های حمله
را می‌فروشند
و روش‌های جدید تهاجم را به هم یاد می‌دهند.
هر چیزی را می‌توانی آنجا بخری،
از یک تهاجم ابتدایی
تا روش‌هایی بسیار پیشرفته تر.
در حقیقت، در خیلی از موارد،
حتی می‌توانی
خدمات طلایی، نقره‌ای و یا برنزی
داشته باشی.
می‌توانی سوابقشان را بررسی کنی،
و حتی حمله‌هایی را بخری
که تضمین برگشت پول هم داشته باشد —


( خنده حضار )


اگر موفقیت آمیز نبود.
اکنون، این محیطها،
این بازار‌ها —
مثل سایت آمازون یا ای‌ بی هستند.
محصولات، قیمت‌ها، رتبه بندی‌ها
و گزارشات را می‌بینی.
البته، اگر بخواهی حمله‌ای را بخری،
حتما آن را از یک تبهکار معروف
با رتبه بندی خوب می‌خری، نه؟


( خنده حضار )


اصلا تفاوتی با اینکه
قبل از رفتن به یک رستوران جدید سایت
یِلپ یا تریپ ادوایزر را بررسی کنی ندارد.
برای مثال،
این تصویر واقعی از صفحه یک فروشنده است
که بدافزار می‌فروشد.
توجه کنید که فروشنده رتبه چهار هستند،
رتبه اطمینانشان شش است.
۴۰۰ نظر مثبت در سال پیش داشته‌اند،
و تنها دو نظر منفی در ماه قبل.
حتی چیز‌هایی مثل مقررات 
اعطای مجوز می‌بینیم،
این نمونه‌ای از یکی از سایت‌هایی است
برای تغییر هویت به آن می‌روید.
آنها به شما هویت جعلی می‌فروشند،
پاسپورت‌های جعلی.
اما به مقررات اِلزام آور قانونی برای خرید 
هویت جعلی توجه کنید.
باورتان می شود.
آنها چه کار خواهند کرد —
اگر خلاف(مقرراتشان) عمل کنید، از شما شکایت می‌کنند؟


( خنده حضار)


این چند ماه پیش اتفاق افتاد.
یکی از محققین امنیتی ما بدنبال
یک بدافزار اندرویدی که پیدا کردیم بود.
اسمش «بلال بات» بود.
در پستی در یک بلاگ،
بلال بات را به عنوان جایگزین ارزان
و نسخه بتا (آزمایشی)
برای «جی‌ام بات» که پیشرفته تر
بود ارزیابی کرد
در محل عمومی تبهکاران زیر زمینی.


نویسندگان بلال بات خیلی از این گزارش
خوششان نیامد.
پس این ایمیل را برایش فرستادند،
از (جاسوس افزارشان) دفاع کردند
و عنوان کردند که
احساس می‌کنند که او نسخه قدیمی 
و (بتای آن) را ارزیابی کرده است.
و از او خواستند تا اطلاعات بلاگ را با دقت
بیشتری تصحیح کند
حتی پیشنهاد یک مصاحبه را دادند
تا جزئیات را برایش شرح بدهند
که چطور نرم‌افزار تهاجمی‌ (نسخه جدید)
آنها از رقیبشان خیلی بهتر است.


پس ببینید،
نیازی نیست که از کارشان خوشتان بیاید،
اما باید برای ذات تجاری
تلاش آنها احترام قائل شوید.


( خنده حضار )


چطور می‌شود جلوی اینها را گرفت؟
امکان ندارد که بشود مسئولینش را 
شناسایی کرد —
بیاد داشته باشید که، به شکلی ناشناس
فعالیت می‌کنند
دور از دسترس قانون.
مطمئنا نمی‌توانیم مجرمین را
محاکمه کنیم.
پیشنهاد من راهکاری کاملا جدید است.
و این راهکار بر مبنای این نظر است که
باید ساختار اقتصادی آدم‌های بد
را عوض کنیم.


و برای اینکه دیدگاهی به شما بدهم که 
چگونه است،
بگذارید تا به شیوه پاسخ به یک 
بیماری واگیر توجه کنیم:
سارز، ابولا، آنفولانزای مرغی
زیکا.
اولویت اول چیست؟
دانستن اینکه چه کسی مبتلاست
و اینکه بیماری چطور پخش می‌شود.
دولت‌ها، سازمان‌های خصوصی،
بیمارستان‌ها، پزشکان —
همه بصورتی کاملا باز و سریع پاسخ می‌دهند.
یک تلاش نوع دوستانه و جمعی
برای متوقف کردن آن در مسیرش
و اطلاع به همه انهایی که مبتلا نشده‌اند
تا چطور از خود محافظت و خود را
واکسینه کنند.


متاسفانه، این چیزی که در پاسخ به حملات
سایبری می‌بینیم نیست.
بیشتر مواقع سازمان‌ها اطلاعات این
حملات را
پیش خود نگه می‌دارند.
چرا؟
چون از سو استفاده رقبا نگرانند،
دعوی‌های حقوقی
یا قوانین.
باید به شکلی موثر گزارشات امنیتی این
حملات را آزاد کنیم.
باید همه این سازمان‌ها را وادار کنیم تا
باز شوند و
زرادخانه‌های طلاعاتی‌شان 
را به اشتراک گذارند.
آدمهای بد سریع حرکت می‌کنند؛
ما هم باید سریع عمل کنیم.
و بهترین راه انجامش باز بودن
و به اشتراک گذاشتن اطلاعات
اتفاقاتی است که می‌افتد.


بگذارید این را مانند یک ساختار از
متخصصین امنیت بدانیم.
بیاد داشته باشید که حفظ اسرار در ژن آنها
برنامه ریزی شده است.
باید بیاد داشته باشیم تا این تفکر را
در اولویت قرار دهیم.
باید دولت‌ها، سازمان‌های خصوصی
و شرکت‌های امنیتی را
وادار به اشتراک گذاشتن سریع اطلاعات کنیم.
و دلیل آن:
چون اگر این اطلاعات را به اشتراک گذارید،
مثل واکسیناسیون است.
و اگر نگذارید،
به همان میزان خودتان هم بخشی از
مشکل خواهید بود،
چون احتمال مبتلا شدن دیگران را
از طریق روش های همان تهاجم افزایش می‌دهید.


ولی این کار حتی فایده بیشتری هم دارد.
با ازبین بردن ابزار جنایتکاران
در همان زمان،
ما نقشه‌هایشان را متوقف کردیم.
به مردم خبر می‌دهیم که آنها مورد
هدف برای آسیب هستند
خیلی زودتر از وقتی که انتظارش را دارند.
اعتبارشان را خراب می‌کنیم،
رتبه بندی‌ها و نظرات (مثبتشان) را
خرد می‌کنیم.
مانع از پول گرفتنشان می‌شویم.
اقتصاد آدم‌های بد را تغییر می‌دهیم.
اما برای این کار،
کسی باید قدم اول را بردارد —
کسی باید طرز فکر کلی صنعت امنیت را
کلا تغییر دهد.


حدود یک سال پیش،
من و همکارانم، ایده‌ای انقلابی داشتیم.
چه می‌شد اگر آی بی ام کسی بود که 
اطلاعات را دریافت می‌کرد —
یکی از بزرگترین پایگاه‌های داده اطلاعات
تهدیدات را در جهان داشتیم —
و آن را آزادانه در اختیار بگذارد؟
اطلاعات آن نه تنها شامل تهدیدات گذشته بود،
بلکه شامل اتفاقاتی که در زمان تقریبا واقعی
هم انجام می‌شد بود.
چه می‌شد اگر همه اینها را آزادانه روی
اینترنت منتشر می‌کردیم؟
همانطور که می‌توانید تصور کنید،
کلی عکس العمل ایجاد می‌کرد.
اول از طرف وکلا:
نتایج حقوقی این کار چیست؟
در مرحله بعد کسب و کار است:
نتایج تجاری این کار چیست؟
البته حتما خیلی ها هم
از ما می‌پرسیدند که آیا کاملا
دیوانه شده‌اید.


اما تنها یک موضوع در صحبت همچنان
شناور باقی می‌ماند
هر بار که این مسئله را بازگو کنیم:
درک اینکه اگر این کار را نکنیم،
خودمان هم بخشی از مشکل خواهیم بود.
پس کاری کردیم که در صنعت امنیت شنیده
نشده است.
شروع به انتشار کردیم.
بیش از ۷۰۰ ترابایت از اطلاعات امنیتی
قابل استفاده.
شامل اطلاعات حملات در زمان واقعی
که می‌تواند برای متوقف کردن جرایم سایبری
و حملاتش استفاده شود.
و امروز،
بیش از ۴۰۰۰ سازمان این اطلاعات را
مورد استفاده قرار می‌دهند.
شامل نیمی از ۱۰۰ شرکت‌ برتر جهان.
و امید ما در قدم بعد این است که تمام
این سازمان‌ها را
در این نبرد همراه خود کنیم،
و همین کار را انجام دهیم
و اطلاعات را به اشتراک گذاریم
از اینکه کی و چگونه به آنها حمله شده است.


همه ما امکان متوقف کردن آن را داریم،
و می‌دانیم که چگونه این کار را انجام دهیم.
تنها کاری که باید انجام دهیم توجه به
نتیجه‌ای است که
در دنیای سلامت و بهداشت می‌بینیم.
که آنها در مواجهه 
با یک بیماری واگیرچه می‌کنند.
ساده بگویم،
باید باز باشیم و همکاری کنیم.


متشکرم.


( تشویق حضار )

