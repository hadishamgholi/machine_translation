
کسانی که پس از یک وقفه شغلی
کار کردن را دوباره شروع می کنند:
من به آنها می گویم دوباره آغازکنندگان.
اینها کسانی هستند که از شغل خود
برای نگهداری از سالمندان،.....
یا نگهداری از کودکان،
یا دنبال کردن یک علاقه شخصی
یا به خاطر درمان بیماری خود
از کار خود کناره گیری کرده اند.
به همین صورت تمام کسانی که 
شغل خود را عوض می کنند:
جانبازان، همسران نظامی،
بازنشستگانی که دوباره سر کار دیگری می روند
یا مهاجرانی که
به کشورشان برگردانده می شوند.
پس از یک دوره وقفه،
برگشتن سر کار به دلیل
جدایی که بین کارفرما و دوباره آغازکنندگان
به وجود می آید،
دشوار است.
کارفرمایان دوباره به کار گرفتن کسانی که
در رزومه خود دارای وقفه هستند را
به عنوان وضعیت پرخطر می شناسند،
و افرادی که در کار خود دچار وقفه شده اند
به توانایی های خود برای شروع مجدد
با تردید نگاه می کنند،
مخصوصا اگر برای مدت زیادی از کار
دور افتاده باشند.
این جدایی یک مشکل است و من تلاش می کنم
که آن را بر طرف کنم.


اکنون، دوباره آغازکنندگان موفق
در همه جا و در همه زمینه ها حضور دارند.
این سمی کافالا است.
او یک فیزیکدان هسته ای در بریتانیا است
که برای نگهداری از پنچ کودک خود
به مدت پنج سال از شغل خود کناره گیری کرد.
خبرگزاری سنگاپور به تازگی
درباره پرستارانی نوشته است
که پس از یک وقفه طولانی
دوباره سر کار برگشته اند.
صحبت از وقفه های طولانی شد،
این میمی کان است.
او یک مددکار اجتماعی
در اورنج کانتی کالیفورنیا است،
که پس از ۲۵ سال دوری از شغل
دوباره سر کار خود
در یک سازمان مددکاری اجتماعی برگشته است.
این طولانی ترین وقفه شغلی است
که تا بحال دیده ام.
قاضی دادگاه عالی، ساندرا دی اوکانر
در اوایل کار خود، پنج سال
از کار کردن دست کشید.


و این تریسی شاپیرو است،
که ۱۳ سال از شغل خود دور بود.
تریسی به تماس برنامه تودی شو برای شرکت در
مقاله ای پاسخ داد که
از طرف کسانی بود که سعی می کردند
سر کار برگردند
اما با دشواری مواجه شده بودند.
تریسی در آنجا نوشت که او مادر پنج کودک
بوده و از زمان خود در خانه لذت میبرده است،
اما به دلیل مواجه شدن با طلاق باید
به شغل خود باز می گشته است،
و علاوه بر آن او به شدت علاقه داشت که
کار کردن را به زندگی خود باز گرداند
چون عاشق کار کردن بوده است.
تریسی مشغول انجام کاری بود که عده زیادی
از ما هم، زمانی که روز خوبی را
در جست و جوی کار سپری می کنیم،
انجام می دهیم.
او به دنبال یک شغل مالی یا حسابداری بود،
و طی نه ماه قبل از آن
با پشتکار فراوان، در اینترنت، آنلاین دنبال
شرکتها گشته بود
و برای کارهای زیادی بدون گرفتن نتیجه
درخواست داده بود.


من تریسی را در ماه ژوئن سال ۲۰۱۱
ملاقات کردم،
زمانی که برنامه تودی شو از من خواست
تا با او کار کنم
و ببینم کمکی به او برای بهبود اوضاع
از دستم ساخته است یا نه.
اولین چیزی که به تریسی گفتم این بود که
باید از خانه بیرون بیاید.
به او گفتم که باید در اجتماع حاضر شود
و آنجا به دنبال کار خود بگردد
و به هر کسی که می شناسد بگوید که
علاقه دارد دوباره کار کند.
همچنین به او گفتم، "در جریان مکالمات زیادی
قرار خواهی گرفت
که به هیچ نتیجه ای نمی رسند.
آنها را بپذیر و نگذار که تو را دلسرد کنند.
موقعیتهای انگشت شماری هستند
که در نهایت به موقعیت شغلی منجر می شوند."


کمی بعد به شما می گویم
چه به سر تریسی آمد،
اما قبل از آن می خواهم
چیزی رابا شما شریک شوم
که زمانی که خودم سر کار برگشتم
بعد از 11 سال که از شغل تمام وقت
کناره گیری کرده بودم، کشف کردم.
و آن این است که شناخت مردم از شما
در طول زمان یخ میزند.
منظور من این است که، وقتی که دوباره
با آدمها ارتباط برقرار میکنید
و با کسانی که از قدیم شما را می شناخته اند
مرتبط می شوید،
کسانی که با آنها کار می کردید
یا مدرسه می رفتید،
آنها همانگونه شما را به یاد می آورند
که قبل از ترک شغل خود بوده اید.
و حتی با وجود اینکه برداشت شما
از خودتان تغییر کرده است،
که برای اکثر ما اتفاق می افتد
هر چه بیشتر از هویت حرفه ای خود
فاصله بگیریم.
خوب برای مثال،
ممکن است برداشت شما از خودتان
کسی شبیه به این باشد.
این منم، بعد از یک روز خسته کننده که
با مینی ون خودم رانندگی کرده بودم.
یا این منم داخل آشپزخانه.
اما آن آدمهای گذشته،
درباره اینها هیچ نمی دانند.
آنها تنها شما را همان گونه که بوده اید
به یاد می آورند،
و این یک تقویت اعتماد به نفس عالی برای
تماس گرفتن دوباره با این آدم ها
و شنیدن اشتیاق آنها به تمایل شما برای
بر گشتن سر کار، است.


و نکته ی دیگری هست که از وقفه شغلی خودم
به وضوح به یاد دارم.
و آن این است که به ندرت 
در جریان اخبار مربوط به کار قرار می گرفتم.
سابقه من در زمینه اقتصاد است،
و زمانی که مشغول مراقبت از چهار بچه کوچک
در خانه بودم،
به ندرت اخبار را دنبال می کردم.
پس نگران بودم که به مصاحبه ای بروم
و درباره یک شرکت که دیگر وجود ندارد
شروع به صحبت کنم.
پس باید عضویتم را در
مجله وال استریت جورنال تجدید می کردم
و برای شش ماه یکی پس از دیگری آن را
مطالعه می کردم،
تا دوباره حس کنم در جریان اتفاقات
دنیای تجارت قرار دارم.


به نظر من، دوباره آغاز کنندگان
جواهر نیروی کار هستند،
و دلیل آن این است.
درباره موقعیت زندگی ما فکر کنید:
کسانی از ما که برای مراقبت از کودکان
از شغل کناره گرفته اند،
وظایف مادری کمتری دارند یا اصلا ندارند.
چون قبلا آن را به انجام رسانده اند.
ما وظایف زناشویی یا درخواست انتقالی
به دلیل جابجایی همسر کمتری داریم.
ما در دوره آرام تری از زندگی هستیم.
تجربه کاری خوبی داریم.
دیدگاه پخته تری داریم.
ما نمی خواهیم 
هزینه ای برای کارفرمایان باشیم.
علاوه بر آن یک انرژی و اشتیاق
درباره برگشتن سر کار داریم
دقیقا به خاطر اینکه
مدتی از کار دور بوده ایم.


از طرف دیگر،
روی سخن من با کارفرمایان است،
و این دو مسئله دغدغه ای است
که آنها درباره استخدام
دوباره آغازکنندگان دارند.


اول این است که، کارفرمایان نگران این
هستند که
دوباره آغازکنندگان درباره تکنولوژی
عقب افتاده هستند.
حالا، من می توانم بگویم،
به عنوان کسی که زمانی 
از تکنولوژی روز فاصله گرفته بودم،
که این یک وضعیت گذرا است.
انقدر از آخرین آنالیز اقصادی من گذشته بود
که از لوتوس 1-2-3 استفاده می کردم.
مطمئن نیستم حتی کسی آن زمان را
به یاد بیاورد،
اما باید این کار را با اکسل یاد می گرفتم.
در واقع زیاد هم سخت نبود.
بخش زیادی از دستورها یکسان بودند.
کار با پاور پوینت بیشتر برایم سخت بود،
اما حالا
همیشه از پاور پوینت استفاده می کنم.
به دوباره آغازکنندگان می گویم که کافرما 
از آنها توقع دارد
که با دانش استفاده از نرم افزارهای مدیریت
به آنها مراجعه کنند.
و اگر سرعت بالایی ندارند،
این مسئولیت آنها است تا سرعت خود را
بالا ببرند.
و این کار را می کنند.


دغدغه دوم کارفرمایان درباره
دوباره آغازکنندگان این است که
آنها نگران هستند که دوباره آغازکنندگان
نمی دانند چه کار می خواهند بکنند.
به دوباره آغازکنندگان می گویم که
باید سخت کار کنند
تا متوجه شوند که آیا علایق و توانایی های
آنها تغییر کرده است
یا نه
در مدتی که در وقفه شغلی به سر می بردند.
این وظیفه کارفرما نیست.
این وظیفه دوباره آغازکنندگان است تا
به کارفرما نشان دهند
که کجا می توانند بیشترین ارزش را
به کارشان بیافزایند.


در سال ۲۰۱۰ من متوجه چیزی شدم.
از سال ۲۰۰۸ من درحال پیگیری برنامه های
بازگشت به شغل بودم،
و در سال ۲۰۱۰، توجه من
به استفاده از کارهای کوتاه مدت با درآمد
جلب شد،
چه کارآموزی خوانده شود یا نه،
اما ایجاد یک تجربه شبیه به کارآموزی،
به عنوان راهی برای بازگشت افراد حرفه ای
به سر کار.
من گلدمن سَکز و سارا لی را دیدم
که با برنامه های بازگشت به کار شروع مجدد
همکاری کردند.
مهندس بازگشته ای را دیدم،
یک کاندیدای غیر سنتی بازگشته،
که برای یک دوره کارآموزی ورودی
به ارتش ثبت نام کرده بود،
و پس از آن یک شغل دائمی به دست آورد.
دو دانشگاه را دیدم که دوره های کارآموزی را
در برنامه های تحصیلی اجرایی میان دوره شغلی
ادغام کردند.


پس درباره مشاهدات خودم
گزارشی نوشتم،
و به عنوان موضوع برنامه
بازنگری شغلی هاروارد در نظر گرفته شد
به نام "کارآموز چهل ساله"
باید از ویراستاران آنجا به خاطر عنوان
تشکر کنم
همچنین به خاطر این اثر هنری
که شما می توانید کارآموز چهل ساله را
در میان دانشجویان کارآموز ببینید.
و پس از آن، با مهربانی خبرگزاری مشاغل فاکس
آنها موضوع را تغییر دادن به
"کارآموز 50 ساله."


(خنده حاضرین )


پس پنج تا از بزرگترین شرکتهای خدمات مالی
برنامه های کارآموزی ورود مجدد خبرگان مالی
را ایجاد کردند.
و تا کنون،
صدها نفر در آنها شرکت کرده اند.
هزینه این دوره ها پرداخته شده است،
و کسانی که از این راه
به مشاغل دائمی می رسند
دارای حقوق رقابتی هستند.
و حالا هفت تا از بزرگترین شرکتهای مهندسی
برنامه های کارآموزی ورود مجدد مهندسان
را برای مهندسین بازگشته رهبری می کنند
به عنوان ابتکاری به همراه جامعه
زنان مهندس.
حالا، چرا شرکت ها از برنامه کاآموزی
ورود مجدد استقبال می کنند؟
چون دوره کارآموزی به کارفرما اجازه می دهد
تا براساس یک نمونه واقعی کار
تصمیم به استخدام بگیرد
به جای یک سری مصاحبه،
و کارفرما موظف نیست تا اتمام دوره کارآموزی
تصمیم به استخدام دائمی بگیرد.
این دوره امتحانی احساس خطری که
برخی مدیران درباره به کارگیری دوباره
آغازکنندگان دارند را از بین می برد،
و آنها مجذوب گزینه های عالی می شوند
که به کارمندانی عالی تبدیل خواهند شد.


درباره راهی که آمده ایم فکر کنید.
قبل از این، بیشتر کارفرمایان هیچ علاقه ای
به استخدام دوباره آغازکنندگان نداشتند.
اما حالا، نه تنها برنامه هایی
مختص دوباره آغازکنندگان ایجاد شده است،
بلکه بدون داشتن وقفه ای در روند کارتان
حتی نمی توانید در این برنامه ها شرکت کنید.


این نشانه ای از یک تغییر واقعی است،
یک تغییر بنیادی حقیقی،
چون اگر می توانیم این مشکل را برای
دوباره آغازکنندگان حل کنیم،
می توانیم آن را برای سایر افرادی که 
شغل خود را عوض می کنند هم برطرف کنیم.
در واقع، اخیرا یک کارفرما به گفت
که برنامه بازگشت به کار کهنه سربازان آنها
بر اساس برنامه کارآموزی بازگشت مجدد آنها
ایجاد شده است.
و هیچ دلیلی وجود ندارد که برنامه کارآموزی
برای بازنشستگان نداشته باشیم.
یک مفهوم در بسترهای مختلف.


خوب بگذارید تعریف کنم چه اتفاقی برای
تریسی شاپیرو افتاد.
به یاد دارید که باید به هر کس که می شناخت
درباره علاقه اش به بازگشت به سر کار می گفت
خوب، یک مکالمه مهم با یکی دیگر از
والدین در اجتماع خودشان
به یک موقعیت شغلی برای تریسی بدل شد،
و آن شغل، حسابداری
در یک بخش سرمایه گذاری بود.
اما این یک کار موقت بود.
شرکت به او گفت که ممکن است
این شغل به چیزی بیشتر تبدیل شود،
اما تضمینی وجود ندارد.
این در پاییز سال ۲۰۱۱ بود.
تریسی عاشق این شرکت و آدمهای آنجا بود
و دفتر کمتر از 10 دقیقه 
از خانه اش فاصله داشت.
به هر حال او یک موقعیت کاری دیگر
هم به دست آورد
برای یک کار دائمی در یک شرکت دیگر،
اما او تصمیم گرفت شانس خود را
با همان کارآموزی امتحان کند
و برای بهترین ها امیدوار باشد.
خوب، او تمام انتظارات آنها را برطرف کرد،
و نه تنها شرکت به او کار دائمی پیشنهاد کرد
در آغاز سال ۲۰۱۲،
بلکه آن را بیشتر
جالب و چالش برانگیز کردند،
چون می دانستند که تریسی
از عهده آن بر می آید.


به سرعت به ۲۰۱۵ می رسیم،
تریسی ترفیع گرفته است،
آنها هزینه تحصیل شبانه او برای کارشناسی 
ارشد مدیریت بازرگانی را پرداخت کردند.
حتی او یک دوباره آغازکننده دیگر را
استخدام کرده تا برای او کار کند.
کار موقت تریسی یک امتحان بود،
دقیقا مثل یک دوره کارآموزی،
و به شرایط برد برای هم تریسی و
هم کارفرمای او منجر شد.


حالا هدف من این است که مفهوم 
کارآموزی ورود مجدد را
برای عده هرچه بیشتری از
کارفرمایان مطرح کنم.
اما در عین حال،
اگر شما هم پس از وقفه کاری
می خواهید دوباره کار کنید،
تامل نکنید و یک دوره کارآموزی یا 
دوره مقدماتی شبیه به کارآموزی را
به کارفرمایانی که برنامه کارآموزی
بازگشت مجدد ندارند، پیشنهاد دهید.
اولین داستان موفقیت آمیز آنها باشید،
و شما می توانید الگوی عده بیشتری
برای بازگشت به سر کار باشید.


سپاسگزارم.


(تشویق حاضرین)

