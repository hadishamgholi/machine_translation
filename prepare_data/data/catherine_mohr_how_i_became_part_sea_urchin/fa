
داستان من در جزایر
گالاپاگوس شمالی شروع می‌شود،
زیر ۱۵ متر آب و دسته بزرگی کوسه.
یک هفته‌ای بود که با گروهی
از دوستان مشغول غواصی بودم،
و شگفت‌انگیز بود:
سفره‌ماهی‌های دیو، کوسه‌نهنگ‌ها،
پنگوئن‌ها، و البته، کوسه‌های سرچکشی.
غواضی آن روز مخصوصا سخت بود.
موج افتضاح بود.
باید دوربین را محکم می‌چسبیدی
و دستت را باز می‌گذاشتی،
چون موج دائما تو را
به سمت صخره‌ها پرتاب می‌کرد
وقتی که می‌خواستی برای گرفتن
یک عکس زیبا بالا را بررسی کنی.
داشت خوب پیش می‌رفت، تا اینکه ...
دیگر خوب پیش نرفت.
چیزی خیلی، خیلی اشتباه بود.
دستم را عقب کشیدم،
و دیدم خارهای بلند و سیاه توتیای دریایی
از این طرف دستکشم رفته
و از آن طرف بیرون آمده،
که یعنی از دستم هم رد شده بود.


حالا، این بد است.
منظورم این است که، واضح است
که وقتی چیزی در دستتان فرو برود،
به هر حال بد است،
اما در این مورد، توتیای دریایی
زهری روی خود دارد که،
اگر گاهی با آن درگیر شده باشید،
می‌دانید که خار توتیای دریایی
باعث سوزشی وحشتناک و دردآور می‌شود.
اما حتی این هم بزرگترین مشکل من
در آن شرایط نبود.
این واقعی به نظر نمی‌رسید.
باور نمی‌کردم که این دست من است.


خوب، در شرایط بحران، من سعی می‌کنم
خود را کنار بکشم، مثل، دانشمندان کوچک،
و شروع می‌کنم به تحلیلی حرف زدن.
تمام تحلیل‌ها رفته بود،
مغز آدرنالین پیدایش شد،
و من فقط خارها را بیرون کشیدم.
یادم نمی‌آید این کار را کرده باشم.
فقط یادم می‌آید فکر کردم، "با وجود این‌ها
نمی‌توانم دستکشم را بیرون بیاورم."
یادم هست دستکشم را در آوردم
و توده بزرگ سیاهی آمد بالا جلوی صورتم.
و مغز زیست‌شناس پیدایش شد
و شروع کرد به وحشت کردن.
"چطور این همه زهر به این سرعت
وارد آن زخم شده است؟"
خب، بعد مغز فیزیکدان از راه رسید
و خیلی آرام توضیح داد،
"نه، نه، نه، الان در ۱۵ متری هستیم،
طول موج‌های قرمز تضعیف شده‌اند.
این خون است — سیاه نیست.
و کوسه‌ها.
خب حالا چه کار می‌خواهی بکنی؟"


کمربندم را سخت روی دستم خم کردم،
و به سادگی از آنجا شنا کردم.
«بگذار قبل از آنکه از میان
این همه کوسه به سطح برویم
آن ابر بزرگ خون کمی پراکنده شود.»


پس وقتی که بالا آمدم
مغز پستاندار خون‌گرمم
کاملا وحشتزده تند و تند ور می‌زد:
«وقتی در دسته هستند غذا نمی‌خورند.
وقتی در دسته هستند غذا نمی‌خورند.
سریع برو بالا.»
و آنها نخوردند.
پس ظاهرا آنها هم همان کتاب‌هایی را
خوانده بودند که من خوانده بودم.


(خنده)


حالا، مشخص شد،
وقتی خار توتیای دریایی
در دستتان فرو رفته است،
و دو روز با هر کمک پزشکی فاصله دارید،
کاری که باید بکنید، متاسفانه،
این است که دستتان را بپزید.
پس آن را در آب گرمی می‌گذارید
که می‌توانید تحمل کنید،
و به اضافه کردن آب جوش ادامه می‌دهید
تا جایی که احسس می‌کنید
چیزی تا جنون مطلق باقی نمانده.
خوب، کار کرد —
خود دست البته تا چندین هفته
بعد از آن خیلی خوب کار نمی‌کرد،
اما در نهایت، توانایی‌های حرکتی برگشتند.
همه به جز یک نقطه،
که برای هفته‌ها سفت و دردناک باقی ماند
در حالی که بقیه چیزها بهتر شده بودند.


خوب مشخص شد که نوک خار توتیا را
در خود مفصل شکسته‌ام،
و به همین دلیل بود که بهتر نمی‌شد.
پس ارتوپد گفت، "می‌دانی،
باید این را بیرون بیاوریم.
چیز زیاد حادی نیست، اورژانسی نیست."
پس یک عمل کوچک را برای دوشنبه
چند هفته بعد هماهنگ کردیم.
و در جمعه پیش از آن،
لگنم در یک حادثه اسب‌سواری شکست.


(خنده)


آره.
پس عمل را عقب انداختیم.


من و لگن شکسته‌ام با شش هفته
خانه نشینی مواجه بودیم،
و اگر به خاطر دوستانم نبود
قطعا دیوانه شده بودم.
برای هفته‌ها، هر شب در خانه‌ام
خود بخود مهمانی برگزار می‌شد.
به من غذا می‌دادند، سرگرمم می‌کردند.
خیلی عالی بود.
اما آنگونه اشتیاق
در دراز مدت سخت باقی می‌ماند،
و در نهایت نم کشید و به فقط یک دوست رسید،
که در طول روز برایم جوک می‌فرستاد
و شب می‌آمد که پیشم باشد —
کسی که توانستم در این دوره نقاهت
او را خیلی بهتر بشناسم.
و وقتی که در نهایت آن قدر خوب شدم
که فعالیت‌های تحمل وزنی انجام دهم،
تلسکوپی سوار ماشین کردیم
و تا کوهستان رانندگی کردیم
تا دنباله‌دار هیل-باپ را رصد کنیم.
بله، ما عجیبیم.
و ناگهان کوه ریزش کرد.


(خنده)


می‌دانم — مثلا، واقعا؟
نه. شوخی کردم.


(خنده)


نه دیگر فاجعه نداشتیم.
نه. در واقع، کاملا برعکس.


این ۲۱ سال پیش بود،
و برای ۱۹ سال از آن سال‌ها
همسر آن درون‌گرای فوق‌العاده بوده‌ام
که یک میلیون سال دیگر هم در شرایط دیگر
سراغ من نمی‌آمد.
ما یک دختر ۱۴ ساله بی‌نظیر داریم،
که تمام تصویرهای مرا درست کرده است.


(تشویق و هلهله)


آره.


خوب، نکته حرفه‌ای:
ظاهرا، هیچ چیز شما را
جذاب‌تر از این نمی‌کند که با واکر
سر قرار اول بروید.


پس این داستانی درباره سوراخ شدن
یا کوسه‌ها یا جوشاندن یا شکستن نیست.
این یک داستان عاشقانه است.
این یک داستان عاشقانه است
با یک خاتمه کوچک بامزه.


حالا که داشتم وزنم را تحمل می‌کردم
می‌توانستم آن عمل را دوباره هماهنگ کنم،
و آن خار را بیرون بیاورم.
اما دیگر نیازی به آن نبود.
مشخص شد، وقتی استخوانی می‌شکند،
بدن شما کلسیم را از تمام
استخوان‌های بدن‌تان جارو می‌کند —
و از آن خار کوچک توتیای دریایی که از قضا
در مفصل انگشتتان بیتوته کرده است.
پس بله،
بخشی از لگن من الان توتیای دریایی است.


(خنده)


پس علاوه بر مغز زیستی، مغز فیزیکدان،
مغز آدرنالین، مغز پستاندار خون‌گرم،
من «مغز توتیا» هم دارم،
با تمام قدرت‌های
ماوراء طبیعی که اعطا می‌کند.
البته لازم نیست نگران من باشید:
اینکه من کاملا انسان نیستم
یکی از چیزهایی است
که خانواده‌ام بیشتر از همه
درباره من دوست دارد.


(خنده)


خیلی متشکرم.


(تشویق)

