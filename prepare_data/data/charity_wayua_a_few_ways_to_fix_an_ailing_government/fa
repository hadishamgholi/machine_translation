
با بزرگ شدن در کنیا ، همیشه می‌دانستم
که میخواهم در رشته بیوشیمی تحصیل کنم.
اثر شیوع بیماری هایی مثل مالریا دیده بودم،
میخواستم دارویی بسازم که بیماری رادرمان کند.
پس خیلی سخت کار کردم،از آمریکا
بورسیه گرفتم و محقق در زمینه سرطان شدم،
و عاشقش شدم،
برای کسی که می‌خواهد بیماریها را درمان کند،
هیچ کاری از این با ارزش تر نیست.


ده سال بعد، برای این کار به کنیا برگشتم.
یک دکتر تازه فارغ التحصیل شده،
آماده مقابله با این بیماری خطرناکی،
که تقریبا مثل حکم اعدام بود،
اما بجای کار کردن در یک شرکت دارویی،
یا یک بیمارستان،
خودم را غرق درنوع دیگری آزمایشگاهی دیدم...
با بیماران متفاوتی کار میکردم،
بیماری که مریضی او به حدی جدی بود که
همه مردم کشورم را تحت تاثیر قرار داده بود.
بیماری که باید خیلی سریع درمان می‌شد.
این بیمار دولت کنیا بود.


( خنده)



می‌دانیم که بسیاری از دولت ها ناسالم هستند.


( خنده)


(تشویق)


و کنیا هم مستثنا نبود.
وقتی سال ۲۰۱۴ به کنیا برگشتم،
۱۷ درصد جوانان بیکار بودند
و نایروبی، به عنوان مرکز اصلی کار
رتبه ۱۷۷ در فهرست کیفیت زندگی بود.
خیلی بد بود.


یک اقتصاد به اندازه عناصر 
تشکیل دهنده‌ آن سالم است.
پس وقتی دولت...
به عنوان یکی از مهمترین عناصر...
ضعیف و ناسالم است،
همه چیز و همه کس رنج می‌برند.
گاهی اوقات با یک راه حل ساده
سعی می‌کنیم موقتا درد را متوقف کنیم.
شاید بعضی از شما در یافتن راه حل
برای یک کشور افریقایی شرکت کرده باشید...
ساختن مدارس غیرسنتی، بیمارستان، چاه...
چون دولت آنجا یا نمیخواست یا نمیتوانست
این خدمات را برای شهروندان فراهم کند.


همه ما میدانیم این یک راه حل موقتی است.
این راه حل ها فقط بعضی مسائل را حل می‌کنند،
مثل فراهم کردن محیط کاری امن و مطمین
که همه فرصتی برابر داشته باشند و
بتوانند حرفه خود را با موفقیت شروع کنند.
یا سامانه هایی که
از دارایی های بوجود آماده حفاظت کند.
مسئله اینجاست که...
تنها دولت میتواند این 
شرایط لازمی را ایجاد نماید
که اقتصاد رونق یابد


اقتصادبا شکل‌گیری سریع 
کسب و کار رونق می‌گیرد.
صاحبان مشاغل درآمدهای 
جدید خود را می‌سازند،
و مشاغل جدید به اقتصاد اضافه می شود
مالیات بیشتری برای استفاده دولت در
پروژهای عمومی گرفته می‌شود.
کسب و کار جدید برای همه خوب است.
و یک معیار مهم در رشد اقتصاد محسوب می شود،
بانک جهانی رتبه بندی به نام
" میزان راحتی ایجاد مشاغل" دارد
به این معنی که درهرکشوری راه اندازی یک
کسب و کارجدید چقدر آسان/ سخت است.
و همانطور که تصور میکنید،
راه اندازی یک کار جدید در کشوری
با یک دولت بیمار
تقریبا غیر ممکن است.


رئیس جمهور کنیا این را میدانست
به همین دلیل در ۲۰۱۴،
او به آزمایشگاه ما آمد و 
درخواست همکاری کرد
تا بتواند به رشد مشاغل در کنیا کمک کند.
هدف او بلند پروازانه بود:
اون میخواست کنیا بین ۵۰ کشور اول در فهرست 
بانک جهانی باشد.
وقتی او در سال ۲۰۱۴ آمد،
کنیا رتبه ۱۳۶ بین ۱۸۹ کشور را داشت.
کار ما بسیار سختتر شده بود.


خوشبختانه، او به جای درستی آمده بود.
ما تیمی نیستیم که راه حلی سطحی داشته باشیم.
گروه ما شامل دانشمندان کامپیوتر، ریاضیات،مهندسی،
و محققان در زمینه سرطان است،
که میدانند برای درمان بیماری
سیستمی به بزرگی یک دولت،
باید تمام اعضا آن مورد آزمایش قرار بگیرند،
و باید از کوچکترین اعضا، آن شروع می‌کردیم،
تا به بافت اصلی برسیم،
از کوچکترین سلول ها،
تا بتونیم به خوبی مشکل را تشخیص بدهیم.


پس با دستور اقدام از طرف شخص رئیس جمهور،
با یک روش علمی کامل دست بکار شدیم:
جمع آوری داده ها —-
هر داده ای دستمان به آن می رسید—
فرضیه سازی،
ایجاد راه حل،
یکی پس از دیگری،


بنابراین ما با صدها نفر که در دستگاه های 
دولت کار می کردند ملاقات کردیم
اداره مالیات، املاک و مستقلات،
شرکتها ی خدماتی
سازمانی که مسئول ثبت شرکت ها است،
هرکدام را در حین برخورد با مشتری
زیر نظر گرفتیم،
روند کار آنها را ثبت کردیم ، 
که اکثرا بصورت دستی بود.
همچنین به گذشته نگاه کردیم و خیلی از
کاغذ بازی ها را بررسی کردیم
که بتوانیم بفهمیم:
و تشخیص بدهیم کدام عضو این بدن
درست کار نمیکند
که باعث شد رتبه ۱۳۶ بانک جهانی 
را داشته باشیم.


چه چیزی یافتیم؟
در کنیا ۷۲ روز زمان میبرد تا صاحبان مشاغل
شرکت و دارایی خود را ثبت کنند،
در مقایسه با نیوزیلند که یک روز است! ،
که رتبه دوم بانک جهانی را دارد.
۱۵۸ روز برای دریافت جریان برق زمان می برد
در کره جنوبی ۱۸ روز،
اگر میخواستی اجازه ساخت و ساز بگیری،
که بتوانید ساختمانی بسازید،
در کنیا ۱۲۵ روز به طول می کشد،
در سنگاپور که رتبه
اولفهرست هست ،تنها ۲۶ روز بطول می‌کشد.
خدانکند اگه مجبوری باشید به دادگاه بروید
که برای حل یک اختلاف در یک قرارداد 
کمک بخواهید.
چون این خود به تنهایی، 
۴۶۵ روز به طول می‌کشد.
اگه این به اندازه کافی بد نبود،
شما ممکنه ۴۰% از حق خود را هزینه کنید—
هزینه های حقوقی، اجرایی، دادگاه،


میدونم به چی فکر میکنید:
با این همه ناکارآمدی در یک کشور آفریقایی،
باید فساد هم وجود داشته باشد.
تا مغز استخوان آن باید فاسد باشد.
در واقع منم همینطور فکر میکردم.
وقتی کار را شروع کردیم،
فکر میکردم انقدر فساد خواهم یافت،
که یا دراین پروسه می‌میرم و یا کشته می‌شوم.


( خنده)


اما هنگامی که جستچو کردیم،
در پروسه اصلی فسادی پیدا نکردیم:
یا تبهکاران مخوفی که درتاریکی
کمین کرده باشند،
منتظر باشند سبیل دوستان خودشان را چرب کنند.
چیزی که یافتیم احساس طاقت فرسای نا امیدی
بود.
دولت ما بیمار بود،
چون کارمندان دولت احساس ناامیدی میکردند.
احساس می‌کردند که فدرتی برای تغییر ندارند.
و وقتی مردم احساس ناامیدی و گرفتاری کنند،
نقش خود را دریک سازمان بزرگ را
درک نمی‌کنند.
فکر می‌کنند آنها نقشی درایجاد
این تغییرندارند.
و وقتی این اتفاق بی‌افتد،
همه چیز کند می‌شود،
هیچ چیز با هم جور درنمی آید،
و ناکارآمدی زیاد می‌شود.


حالا تصور کنید،
پروسه‌ای هست که باید طی بشود،
گزینه دیگری وجود ندارد،
و این پروسه ناکارآمد، پیچیده،
و خیلی خیلی کند است،
چه کار می‌کردید؟
فکر کنم دنبال کسی می‌گشتید
که برای شما کار سازی کند،
تا این کار را برای شما انجام بدهند.
اگر آن هم موفق نشد،
شاید تصمیم بگیرید به کسی پول بدهید
که "غیررسمی" این کار رو از طرف شما
انجام بدهد،
مخصوصا اگر فکر کنید دستگیر نمی‌شوید،
نه از روی بدجنسی یا طمع،
فقط برای اینکه میخواهید کار انجام بشود،
که بتوانید ادامه بدهید،
متاسفانه، این خود آغاز فساد است،
و اجازه بدهید رشد بکند،
به کل سیستم سرایت خواهد کرد،
و قبل از آنکه متوجه بشوید،
کل بدنه فاسد خواهد شد.


با علم به این،
باید مطمین میشدیم که تک تک
سهامدارانی که با آنها کار می‌کردیم
نسبت به کاری که می‌کردیم،
دیدگاهی مشترک داشته باشند.
پس با همه آنها ملاقات کردیم،
از کارمندی که تمام کار او
جداکردن گیره های کاغذ
از پاکت فرم ها بود،
تا منشی حقوقی در دفتردادستان کل،
تا کارمندانی که مسئول کمک به
صاحبان مشاغل بودند،
هنگام استفاده و دسترسی به خدمات دولتی.
و در کار با آنها،
مطمین شدیم که آنها میدانند چطور
امور روزانه آنها به توانایی کشور
اثر میگذارد
برای ایجاد مشاغل جدید،
و جذب سرمایه.
نقش هیچ کس کوچک نبود،
نقش همه حیاتی بود،


حالا، حدس میزنید چه اتفاقی افتاد؟
یک ائتلاف از کارکنان دولت
که مشتاق و آماده ایجاد تغییر هستند،
شروع به رشد و شکل گرفتن کردند.
و باهمدیگر اعمال تغییراتی را آغاز کردیم
که خدمت رسانی در کشور را 
تحت تاثیر قرار داد.


نتیجه؟
در عرض دو سال،
رتبه کنیا از ۱۳۶ به ۹۲ تغییر کرد.


( تشویق)


به قدردانی از اصلاحات بزرگی که ما
در مدت زمان کوتاهی
ایجاد کردیم،
کنیا موفق شد دو سال پیاپی
در بین سه اصلاح کننده بزرگ جهانی
قرار بگیرد.


(تشویق)


آیا کنیا الان کامل سالم است؟
خیر.
هنوز هم کارهای جدی زیادی برای انجام هست.
دوست دارم این دوسال رو به عنوان یک برنامه
کاهش وزن درنظر بگیرم.


(خنده)


مثل زمانی که بعد از ماهها تمرین سخت 
و طاقت فرسا در باشگاه،
برای اولین بار خودتون رو وزن میکنید،

می‌بینید ۲۰ پوند کاهش وزن داشتید.
احساس میکنید توقف ناپذیر هستید.


بعضی از شما ممکن است فکر کنید این
در مورد شما صدق نمی‌کند.
شما اهل کنیا نیستید.
قصد ندارید کارآفرین باشید.
اما یک لحظه با من فکر کنید.
اخرین باری که به خدمات دولتی
دسترسی داشتید کی بوده است؟
شاید در مورد گواهینامه شما درست باشد،
یا بخواهید خود، مالیات خود را پرداخت کنید.
در این اقتصاد سیاسی و جهانی آسان است که
که وقتی در مورد تغییر حکومت فکر میکنید،
پشیمان بشوید.
خیلی ساده میتوانیم این حقیقت را بپذریم که
حکومت بسیار ناکارآمد،
بسیار فاسد،
و اصلاح ناپذیر است.
یا حتی بعضاً بعضی مسئولیت های دولتی را
به بخش های دیگر،
راه حل های سطحی بسپاریم،
یا کلا دست بکشیم و احساس ناامیدی کنیم.
وقتی یک سیستم بیماراست،به معنی مرگ آن نیست
وقتی زمان اصلاح حکومت می رسد
به صلاح نیست که از تلاش دست بکشیم.


در آخر،
چیزی که حکومت را سلامت می‌کند،
سلول های سالم است—
یعنی من و شما —-
وارد گود شوید،
آستین ها را بالا بزنید،
از ناامید بودن دست بکشید،
و اعتقاد داشته باشید،
تنها کاری کا باید بکنیم،
ایجاد مقداری فضا
برای رشد سلولهای سالم است.


متشکر.


(تشویق)

