
من اینجا آمده‌ام
تا با شما درباره‌ی مشکلی صحبت کنم.
این یک مشکل خیلی ساده اما بسیار ویران‌کننده است،
مشکلی که درجهان گسترده می‌شود
و زندگی همگی ما را تحت تأثیر قرار می‌دهد.
آن مشکل
شرکت‌های ناشناس هستند.
این شبیه یک مشکل فنی به نظر می‌رسد،
این طور نیست؟
اما شرکت‌های ناشناس
امکان شناسایی مسئولین واقعی
جرائمی که گهگاه واقعاً دل‌خراش هستند را سخت
و حتی در بعضی موارد
غیر ممکن می‌سازند.
اما چرا من اینجا هستم و با شما صحبت می‌کنم؟
خُب، من فکر می‌کنم در تمامی زندگیم دردسرساز بودم
و فکر نمی‌کنم هنگامی که پدر و مادرم به برادر دوقلویم و من یاد دادند
که از مسئولان سؤال کنیم،
می‌دانستند که این کار به کجا منجر خواهد شد.
(خنده‌ی تماشاگران)
و احتمالاً در دوران پر از دردسر نوجوانی من
که من مسئولیت آن‌ها را خیلی زیر سؤال می‌بردم - و قابل پیش‌بینی هم بود -،
من قدرتشان را زیر سوال می‌بردم.
بسیاری از معلمین مدرسه‌ام نیز
خیلی از این کار من راضی نبودند.
از حدود سن پنج سالگی
تا به حال من همواره سؤال کرده‌ام، اما چرا؟
اما چرا کره‌ی زمین دور خورشید می‌گردد؟
اما چرا خون قرمز است؟
اما چرا من باید به مدرسه بروم؟
اما چرا من باید به معلمم و مسئولان
احترام بگذارم؟
و حتی فکرش را هم نمی‌کردم
این سؤالات تبدیل به پایه و اساسی
برای تمامی کاری که می‌خواستم بکنم بشوند.
و وقتی حدوداً بیست سال داشتم،
خیلی وقت پیش،
در یک بعدازظهر یکشنبه در شمال لندن
با «سیمون تیلور»
و «پتریک آلی» (سه بنیان‌گذار سازمان «شاهد جهانی») نشسته بودیم
و مشغول گذاشتن دعوت‌نامه‌های سازمان در پاکت‌های نامه،
در دفتر کمپینی بودیم،
که در آن زمان در آن کار می‌کردیم.
و طبق معمول، درمورد مسائل 
و مشکلات جهان صحبت می‌کردیم.
و به طور خاص ، ما در مورد جنگ داخلی
در کامبوج حرف می‌زدیم.
ما در مورد این موضوع پیش از این بارها و بارها صحبت کرده بودیم.
اما ناگهان ایستادیم
و به همدیگر نگاه کردیم
و گفتیم، اما چرا ما هیچ تلاشی نمی‌کنیم که این شرایط را تغییر دهیم؟
و از این سؤال تقریباً دیوانه‌وار،
درطی بیش از دو دهه
و کمپینگ های بسیاری بعد از آن،
از جمله هشدار دادن به جهان
در مورد مشکلات جنگ‌های داخلی آفریقا که هزینه‌ی آن از معادن الماس تأمین می‌شد،
از آن سؤال احمقانه،
حالا «سازمان شاهد جهانی» با۸۰ تیم قوی
از فعالان، محققان،
روزنامه‌نگاران و وکلا تشکیل شده است.
و همگی ما با عقیده‌ی مشابهی مبنی بر این که
این تغییر واقعاً امکان‌پذیر است، شروع به کار کردیم.


خُب، سازمان «شاهد جهانی» دقیقاً چه می‌کند؟
ما تحقیق می‌کنیم، اخبار را ارائه می‌دهیم،
تا هویت مسئولین واقعی که در این درگیری‌ها سرمایه‌گذاری می‌کنند
افشا کنیم —
برای دزدی از میلیون‌ها شهروند در سراسر جهان،
که به عنوان غارتگری دولت نیز شناخته می‌شود،
و تخریب کردن محیط زیست.
سپس ما برای تغییر این سیستم کمپین می‌گذاریم.
ما این کار را انجام می‌دهیم چون بسیاری
از کشورهای غنی از منابع طبیعی
مثل نفت یا الماس یا چوب
خانه‌ی فقیرترین
و تهی‌دست‌ترین مردم روی کره‌ی زمین هستند.
و بیشتر این ناعدالتی
با شیوه‌های تجارت پذیرفته شده‌ی امروزی
ممکن شده‌اند.
یکی از این‌ها شرکت‌های ناشناس هستند.
ما در بسیاری از تحقیقاتمان
علیه شرکت‌های ناشناس فعالیت می‌کنیم،
مثل جمهوری دموکراتیک کنگو،
جایی که ما کشف می‌کنیم که چگونه معاملات پنهانی
با شرکت‌های ناشناس،
شهروندان یکی از
فقیرترین کشورهای روی زمین را از درآمدی
بیش از یک میلیارد دلار محروم نموده است.
این دو برابر مجموع بودجه‌ی بهداشت و درمان و آموزش و پرورش آن کشور است.
یا در لیبریا‌،
جایی که یک شرکت بین المللی بی‌رحم برش چوب
از شرکت‌های واسطه استفاده می‌کرد
تا بخش بسیار عظیمی از جنگل‌های منحصر به فرد لیبریا را به دست بیاورد.
یا فساد سیاسی در ایالت «ساراواک» در مالزی،
که باعث تخریب بیشتر جنگل‌های این منطقه شده است.
خُب، این هم از شرکت‌های ناشناس استفاده می‌کند.
ما به طور پنهانی از خانواده‌‌ی نخست‌وزیر سابق
و یک وکیل فیلم گرفتیم
و آن‌ها به خبرنگار مخفی ما گفتند
که این معاملات مشکوک دقیقاً چطور
با استفاده از این گونه شرکت‌ها انجام می‌شوند.
و قسمت وحشتناک اینجاست که،
نمونه‌های بسیار دیگری
در تمامی جنبه های زندگی وجود دارد.
این واقعاً رسوایی بسیار عظیمی است
که از مردم پنهان مانده.
از مافیاهای انحصاری بی‌رحم قاچاق مواد مخدر مکزیک گرفته،
یعنی «کارتل زِتاس»
که از شرکت‌های ناشناس برای پول‌شویی استفاده میبرد،
در حالی که خشونت‌های مرتبط با مواد مخدر
باعث از هم پاشیدن جوامع در سراسر آمریکا می‌شوند.
یا شرکت‌های ناشناسی
که بدهی‌های مالیاتی آمریکایی‌ها را بالا می‌برند،
و بار آن را بر دوش درآمد مردم می‌اندازند
و سپس به صاحبان املاک یک انتخاب می‌دهند:
بپرداز یا خانه‌ات را از دست بده.
تصور کنید تنها به خاطر بدهی در حدود چند صد دلار
در خطر از دست دادن خانه‌ی خودتان قرار بگیرید
و مردم نمی‌توانند بفهمند
که واقعاً باید با چه کسی مقابله کنند.


شرکت‌های ناشناس
برای دور زدن تحریم‌ها هم عالی هستند.
همان طور که دولت ایران متوجه این قضیه شد
و از طریق یک سری از شرکت‌های واسطه،
علیرغم تحریم‌های آمریکا،
مالک یک ساختمان در قلب منهتن،
در خیابان پنجم نیورک شد.
و «جوسی کوچِر»، مرکز لباس‌های رنگارنگ مخملی،
و شرکت‌های دیگر، مستأجرانی بی‌اطلاع
در آنجا بودند.
اینجا نمونه‌های بسیار زیادی وجود دارد،
مثل رسوایی گوشت اسب در اروپا
(رسوایی که در آن فروش گوشت اسب به مردم بر ملا شد)،
که مافیای ایتالیایی، به مدت ده‌ها سال
از این گونه شرکت‌ها استفاده می‌کردند.
کلاهبرداری ۱۰۰ میلیون دلاری درمانی از مردم آمریکا،
و تهیه‌ی اسلحه برای جنگ در سراسر جهان
از جمله در شرق اروپا
در اوایل دهه‌ی ۱۹۹۰.
رد شرکت‌های ناشناس
حتی در انقلاب اخیر اُکراین
دارد کم کم آشکار می‌شود.


اما به ازای هر موردی که ما و دیگران افشا می‌کنیم
چیزهای خیلی بیشتری وجود دارند که
به دلیل سیستم حاضر پنهان باقی می‌مانند.
حقیقت این است
که برخی از مسئولین جنایات ظالمانه،
دزدی از من و شما
و میلیون‌ها نفر دیگر،
به صورت ناشناس باقی می‌مانند
و از پاسخگویی فرار می‌کنند
و به آسانی این کار را انجام می‌دهند،
و با استفاده از ساختار قانونی این کارها را انجام می‌دهند.
و این واقعاً ناعادلانه هست.
خُب، ممکن است بپرسید،
یک شرکت ناشناس دقیقاً چه چیزی است،
و آیا واقعاً می‌توانید یک شرکت ناشناس را بنیان‌گذاری کنید از آن استفاده کنید،
بدون این که هویتتان افشا شود؟
راستش، بله، می‌توانید.
اما اگر شما یکی مثل من باشید،
می‌خواهید برخی از مراحل آن را با چشم خودتان ببینید،
پس بگذارید به شما نشان دهم.
خُب اول از همه باید ببینید که
می‌خواهید این شرکت را در کجا بنیان‌گذاری کنید.
حالا، از همین جا شما می‌توانید
یکی از جزایر دوست‌داشتنی استوایی تصور کنید
اما مسئله این‌جاست که،
به طور ترسناکی،
شهر خود من، لندن،
در خود انگلستان،
یکی از بهترین مکان‌های جهان
برای بنیان‌گذاری یک شرکت ناشناس است.
و حتی بهتر از آن
به گمانم آمریکا است.
می‌دانید، در برخی از ایالات آمریکا
ما برای افتتاح یک شرکت
مدارک کمتری
از مدارک لازم برای گرفتن یک کارت کتابخانه نیاز دارید،
مثل «دلاوِر»،
که یکی از راحت‌ترین مکان‌های جهان
برای بنیان‌گذاری شرکت‌های ناشناس است.


بسیار خُب، محل آن را در آمریکا در نظر بگیرید،
و در شهر «دِلاوار»،
و حالا به راحتی می‌توانید به اینترنت بروید
و یک شرکت تأمین کننده‌ی خدمات پیدا کنید.
در آنجا شرکت‌هایی وجود دارند که می‌توانند شرکتی را برای شما بنیان‌گذاری کنند،
و به خاطر داشته باشید که این قانونی است،
کسب و کار معمول.
خُب، یک شرکت وجود دارد،
اما تعداد زیاد دیگری نیز وجود دارند که می‌توان از میانشان انتخاب کرد.
وقتی انتخاب کردید،
نوع شرکتی را که می‌‌خواهید انتخاب می‌کنید
و بعد فرم ها را با اسم و آدرس پر می‌کنید.
اما نگران نباشید،
نیازی نیست که به اسم شما باشد.
می‌تواند به اسم وکیل شما
یا تأمین کننده‌ی خدمات برای شما باشد،
و به هر حال این اطلاعات در معرض عموم قرار نخواهند گرفت.
و سپس شما مشخصات صاحب شرکت را اضافه می‌کنید.
این بخش کلیدی آن است،
و مجدداً نیازی نیست که مشخصات شما باشد،
زیرا می‌توانید شخصیتی را خلق کنید،
چون جهان پر از کاندیدهایی است
که می‌توانید از بین آن‌ها انتخاب کنید.
کاندیدها کسانی هستند که
شما قانوناً می‌توانید آن‌ها را استخدام کنید تا صاحب شرکت شما باشند.
و اگر نمی‌خواهید فرد دیگری را درگیر این قضیه کنید،
نیازی نیست که یک فرد واقعی باشد.
می‌تواند شرکت دیگری باشد.
و در آخر،
به شرکتتان یک اسم بدهید
و چند تا اطلاعات دیگر را اضافه کنید و پول را بپردازید.
وسپس تأمین‌کننده‌ی خدمات
ظرف چند ساعت این را پردازش می‌کند.
اما تنها
در عرض ده دقیقه خرید اینترنتی
می‌توانید شرکت ناشناسی را برای خودتان افتتاح کنید.
و این کار نه تنها بسیار آسان است،
بلکه واقعاً ارزان هم هست،
و البته کاملاً قانونی.
اما بخش لذت‌بخش آن هنوز تمام نشده،
شاید بخواهید حتی بیشتر از این هم ناشناس بمانید.
خُب، هیچ مشکلی نیست.
به راحتی می‌توانید سطوح و لایه‌های مختلف انتخاب کنید،
شرکت‌هایی که شرکت‌های دیگر صاحبان آن‌ها هستند.
می‌توانید صدها لایه‌ی شرکتی داشته باشید
با صدها شرکت که در کشورهای مختلف
مانند شبکه‌ای عظیم گسترده شده‌اند،
گسترده شده‌اند،
و هر لایه به این ناشناس ماندن بیشتر و بیشتر کمک می‌کند.
هریک از این لایه ها
پیدا کردن صاحبان واقعی شرکت‌ها را
برای مجریان قانون و دیگران مشکل‌تر می‌کند.
اما چه کسانی به این نوع خدمات علاقمند هستند؟
این خدمات می‌توانند مورد علاقه‌ی یک شرکت
یا یک فرد باشد،
اما، در مورد تمامی اعضای جامعه چه؟
تا کنون حتی یک گفتگوی جهانی در این خصوص
وجود نداشته که آیا این درست است
که به شیوه‌ای از شرکت‌ها استفاده‌ی غیرمجاز شود؟
این‌ها برای ما چه معنایی دارند؟


خُب، موردی اخیراً برای من پیش آمده
که کَرّات برای من تکرار می‌شود.
یک آتش‌سوزی وحشتناک
در کلوب شبانه‌ای در «بوینِس‌آیرِس»
حدود یک دهه پیش اتفاق افتاد.
این یک شب قبل از سال نو بود.
سه هزار آدم شاد وخوشگذران
که خیلی از آن‌ها نوجوان بودند،
در فضایی که برای هزار نفر مناسب بود چپانده شده بودند.
سپس حادثه ای وحشتناک اتفاق افتاد،
یکی از وسایل آتش‌بازی دچار مشکل شد
و تزئینات پلاستیکی از سقف شروع به ذوب شدن کردند
و دود سمی کلوپ را پر کرد.
مردم تلاش کردند تا فرار کنند
که متوجه شدند درهای اضطراری کلوپ را
با زنجیر بسته‌اند.
بیش از ۲۰۰ نفر مردند.
۷۰۰ نفر بر اثر تلاش برای خروج از آنجا زخمی شدند.
خانواده‌ی قربانیان، شهر و کشور
شوکه شدند،
و محققان سعی کردند بفهمند چه کسی مسئول است.
وقتی که دنبال صاحبان کلوپ بودند
در عوض چند شرکت ناشناس را پیدا کردند،
و سردرگم شدند که کسانی که
درگیر این شرکت‌ها هستند که هستند؟
در نهایت، تعداد زیادی از مردم محاکمه شدند
و بعضی از آن‌ها به زندان رفتند.
اما این یک تراژدی وحشتناک بود،
و پیدا کردن کسی که مسئول
مرگ این افراد بوده
نمی‌بایستی به این مشکلی می‌بود.
زیرا در این زمانه
که حجم عظیمی از اطلاعات،
به صورت آزاد در اختیار مردم است،
چرا باید این اطلاعات بسیار مهم
در مورد مالکین این شرکت
پنهان بماند؟
چرا باید فرارهای مالیاتی، مقامات فاسد دولتی،
سران ارتش و کسان دیگر،
قدر باشند که هویتشان را از ما و جامعه پنهان کنند؟
چرا باید این حد از پنهان‌کاری شیوه‌ی مورد قبولی در تجارت باشد؟
وجود شرکت‌های ناشناس
شاید امروزه عادی باشد
اما همیشه این طور نبوده است.
شرکت‌ها ساخته شدند
تا برای مردم امکان نوآوری را فراهم کنند
و نمی‌بایستی همه چیز را علنی کنند.
شرکت‌ها برای محدود کردن خطرهای مالی به وجود آمدند،
هرگز قرار نبود آن‌ها برای این که به عنوان یک پوشش اخلاقی
مورد استفاده قرار گیرند را نداشتند.
هرگز قرار نبود شرکت‌ها ناشناس باشند،
و نمی بایستی ناشناس باشند.


خُب من به دنبال آرزویم رفتم.
آرزوی من این است که همگی ما بدانیم
چه کسی مالک شرکت‌هاست و آن‌ها را کنترل می‌کند
و بنابراین آن‌ها نتوانند دیگر از شرکت‌های ناشناس
علیه منافع عمومی استفاده کنند.
بیایید همگی با هم آگاهی جهانی را فراگیر کنیم،
و قوانین را عوض کنیم،
و عصر جدیدی از باز بودن اطلاعات در تجارت را راه‌اندازی کنیم.
اما چگونه خواهد بود؟
خُب، تصور کنید اگر شما می‌توانستید به اینترنت وصل شوید
و مالک واقعی یک شرکت را پیدا کنید.
تصور کنید اگر این اطلاعات برای مردم آزاد باشند،
و در سراسر جهان
برای همه شهروندان و تجارت‌ها باشد
و مجریان قانون به طور یکسان برای همه قابل دسترس می‌بود چه می‌شد.
تصور کنید یک تغییر دهند بازی باشد.
خُب، ما چگونه می‌خواهیم این کار را انجام دهیم؟
تنها یک راه وجود دارد.
با هم، ما باید قانون جهانی
برای ایجاد ثبت عمومی شرکت‌ها تغییر دهیم
به طوری که بدون هیچ راه گریزی
نام صاحبان واقعی شرکت‌ها ثبت شده باشد
و برای همه قابل دسترسی باشند.
بله، این بلندپروازانه است،
اما در این خصوص جنبشی وجود دارد،
و طی سال‌ها
قدرت‌های پاک و خالصی از این جنبش‌ها را دیده‌ام،
و این تازه اول راه است.
اکنون چنین فرصت‌هایی وجود دارد.
و جامعه‌ی TED
که از متفکران خلاق و نوآور و فعالان
در تمام جامعه می‌باشد
می‌تواند تفاوت مهمی را ایجاد کند.
شما واقعاً می‌توانید این تغییر را ایجاد کنید.
یک نقطه‌ی شروع ساده
آدرس پشت سر من است،
یک صفحه‌ی فیسبوک که می‌توانید
برای پشتیبانی از این کمپین و گسترش آن در جهان به آن بپوندید.
این می‌تواند سکوی پرشی
برای کمپین جهانی ما باشد.
و متخصصین بین شما،
می‌توانند واقعاً به ما کمک کنند
تا الگوی اولیه‌ی ثبت عمومی را
برای نشان دادن این که چگونه این می‌تواند ابزار قدرتمندی باشد ایجاد کنیم.
گروهای کمپین از سراسر جهان
کنار هم قرار گرفته‌اند تا بر روی این مشکل کار کنند.
این برنامه در انگلستان بر روی میز کار است؛
آن‌ها از ثبت عمومی پشتیبانی می‌کنند.
و دقیقاً هفته‌ی پیش،
در پارلمان اروپا نیز
با رای ۶۰۰ به ۳۰ به نفع ثبت عمومی در دستور کار قرار گرفته است.
این جنبش است.
(تشویق تماشاگران)
اما هنوز اول کار است.
آمریکایی‌ها هنوز نیاز دارند که به این ملحق شوند،
همان طور کشورهای بسیار زیادی دیگری نیز باید ملحق شوند.
برای این که همه‌ی ما موفق شویم
نیاز داریم که با هم به سیاستمداران کمک کرده و آنها را بدین جهت سوق دهیم،
چرا که بدون آن‌ها،
واقعاً گستره‌ی تغییر جهانی
اتفاق نخواهد افتاد.
زیرا این تنها برای تغییر قانون نیست،
بلکه این در مورد شروع یک گفتگو
درباره‌ی این که چه چیزی برای کمپین مناسب است،
و چه شیوه‌ای برای ساختار شرکت قابل پذیرش است، نیز می‌باشد.
این تنها یک مسئله‌ی سخت سیاسی نیست.
این یک مسئله‌ی انسانی است
که همگی ما را تحت تأثیر قرار می‌دهد.
این درباره قرار گرفتن در سمت و سوی درست تاریخ است.
شهروندان جهان، نوآوران،
رهبران کسب و کار، و مردم،
ما به شما نیاز داریم.
اجازه دهید با همدیگر این جنبش جهانی را شروع کنیم.
اجازه دهید این کار را انجام دهیم،
اجازه دهید به شرکت‌های ناشناس پایان دهیم.
سپاسگزارم.
( تشویق تماشاگران)

