
من چتان بات هستم
و معمولاً وقتی اسمم را می‌گویم
از من می‌پرسند، «اهل کجایی؟»
و من معمولاً می‌گویم لندن.


(خنده‌ی حضار)


البته می‌دانم واقعاً منظورشان چیست،
بنابراین چیزی شبیه به این می‌گویم،
«خوب، پدربزرگ و مادربزرگ
و مادرم در هند به دنیا آمدند،
من و پدرم در کنیا به دنیا آمدیم،
و من در لندن بزرگ شدم.»
و سپس مرا در نقشه می‌یابند.
«آهان، پس کنیایی-آسیایی هستی.
من با یکی از آنها کار کردم.»


(خنده‌ی حضار)


و احتمالاً به خاطر اسمم
تصور می‌کنند من هندو هستم.
و این شکلی برای آنها
پذیرفتنی می‌شوم.


پس مسیحیان و مسلمانان
و خداناباورانی که با آنها
بزرگ شدم چطور؟
یا سوسیالیت‌ها و لیبرال‌ها،
یا حتی «تُوری»های نادر؟


(خنده‌ی حضار)


در واقع تمام مردان و زنانی —
سبزی‌فروشان، کارگران کارخانه،
آشپزها، مکانیک‌ها —
که در منطقه‌ی طبقه کاری من زندگی می‌کنند،
به طرزی عمیقاً مهم،
آنها هم بخشی از من هستند
آنها هم با من اینجا هستند.
شاید برای همین است که برای من
سخت است که به این سؤال درباره‌ی هویت
و اصل و نسب پاسخ دهم.
و این فقط یک امتناع نوجوانانه
برای برچسب نخوردن نیست.
راجع به هویت‌های واقعی خودمان است،
هویت‌هایی که به آن اذعان داریم.
به آن دل‌خوشیم،
برایش می‌جنگیم،
دوستش داریم یا از آن متنفریم.
راجع به درک ما از خود
و دیگران است.
و راجع به هویت‌هایی است
که ما صرفاً فرض می‌کنیم داریم
بدون آن‌که خیلی به آن فکر کنیم.


اما پاسخ‌های ما به سؤالاتِ
هویت و اصل و نسب
اهمیت سیاسی و اجتماعی
بسیار زیادی دارند.
ما جنگ‌ها و خشونت‌های هویتی
که در اطرافِ ما درجریان است را می‌بینیم.
جدال‌ها خشنِ مذهبی،
ملی، و نژادی را می‌بینیم.
و اغلب، اساس درگیری مربوط
به داستان‌های هویتی کهنه
و تعلقات
و اصل و نسب است.
و این هویت‌ها بر اساس
افسانه پایه‌گذاری شده‌اند،
که اغلب درباره‌ ریشه‌های
کهن و ابتدایی هستند.
و ممکن است درباره‌ی آدم و حوا باشند
یا درباره‌ی برتری یک طبقه یا جنسیت
یا درباره‌ی قوه‌ی حیاتِ یک نژاد مفروض
یا درباره‌ی شکوهِ یک امپراطوری
یا یک تمدن در گذشته
یا درباره‌ی یک تکه زمین
که خدایی مفروض آن را هدیه کرده است.


اکنون، افراد می‌گویند
داستان‌های اصل و نسب و افسانه‌های هویتی
به ما احساس امنیت می‌دهند.
اِشکال آن چیست؟
به ما حس تعلق می‌دهند.
هویت پوشش فرهنگی شماست،
و می‌تواند به شما احساسِ
گرمی و راحتی بدهد.
اما آیا واقعاً این‌طور است؟
آیا واقعاً برای احساس امنیت
به افسانه‌های هویتی نیاز داریم؟
چون من می‌بینم که جدال‌های ملی و نژادی
به بدبختی‌های بشر می‌افزاید.


آیا این شجاعت را دارید
که همه‌ی افسانه‌های اصل و نسبی
که مدعی [هویت] شما هستند را
کنار بگذارید؟
اگر تمامی افسانه‌های بدویِ
اصل و نسب را کنار بگذاریم
و حس عمیق‌تری از شخصیت را توسعه دهیم،
شخصیتی که برای تمامی بشریت مسئول است
و نه فقط یک قبیله‌ی خاص،
[اگر چنین کنیم] چه می‌شود؟
تصورِ انسانیتی شدیداً متفاوت
که نشان دهد چطور افسانه‌های هویتی
به پیچیده‌سازی و پنهان کردنِ
قدرت جهانی،
استثمارِ خشونت آمیز
فقر، سرکوبِ جهانی زنان و دختران،
و البته سرعت گرفتنِ
نابرابری‌های عظیم کمک می‌کنند؟


افسانه‌های اصل و نسب،
ارتباط نزدیکی با سنت دارند،
و کلمه‌ی سنت به چیزی قدیمی،
همیشگی و تقریباً طبیعی اشاره دارد،
و مردم تصور می‌کنند سنت، فقط تاریخ است،
گذشته‌ای که به سادگی
در داستانی زیبا فشرده شده است.
اما بیایید سنت را با تاریخ اشتباه نگیریم.
معمولاً این‌دو به شدت در جدال هستند.
داستانهای اصالت معمولاً تخیلاتی
نه چندان قدیمی با خاستگاه کهن بوده
و با توجه به پیچیدگی بشریت
و جهانی که هر چند خیلی نابرابر باشد
به شدت به هم پیوسته است،
مضحک هستند.
و امروز شاهد ادعاهایی در مورد سنت هستیم
که می‌گویند باستانی هستند
در حالی که به سرعت در مقابل
چشمان‌مان تغییر می‌کنند.


من در دهه ۱۹۷۰ در نزدیکی ومبلی بزرگ شدم
با خانواده‌های آسیایی، انگلیسی، کارائیبی،‌
و ایرلندی در خیابان‌مان،
در آن زمان جبهه‌ی ملی
نئو-نازی‌ها عظیم بود.
مدام رژه می‌رفت و به ما حمله می‌کرد
و یک تهدید دائمی بود.
و اغلب واقعیتی تکرار شونده
از خشونت علیه ما
در خیابان‌ها،
در خانه‌هایمان،
عمدتاً از سوی نئو-نازی‌ها
و سایر نژادپرست‌ها بود.
و به یاد دارم در زمان یک رأی‌گیری عمومی
برگه‌ای از طریق صندوق پستی رسید
که تصویر کاندیدای جبهه‌ی ملی
در منطقه‌ی ما روی آن بود.
و این تصویر
همسایه‌ی کناری ما بود.
یک‌بار وقتی بچه بودم و در حیاط
بازی می‌کردم، مرا تهدید به تیراندازی کرد،
و بسیاری از آخر هفته‌ها،
فعالان سرتراشیده‌ی جبهه‌ی ملی
به خانه‌ی او می‌آمدند
و با شعارهایی که حمل می‌کردند ظاهر شده
و فریاد می‌زدند که می‌خواهند
ما به خانه‌هایمان برگردیم.
اما امروز او یکی از بهترین
دوستان مادر من است.
او مردی دوست‌داشتنی، نجیب و مهربان است،
جایی در سیرِ سیاسی خود در فاشیسم
او تفکری جامع‌تر از بشریت پیدا کرد.


یک خانواده‌ی هندو هم بود
که ما شناختیم —
و باید بفهمید که زندگی در خیابان ما
کمی شبیه به محیط 
یک سریال آبکیِ آسیایی بود.
همه از کار یکدیگر سر در می‌آوردند،
حتی اگر نمی‌خواستند هیچ‌کس آن را بداند.
واقعاً در این زمینه حق انتخاب نداشتید.
اما در این خانواده پسری ساکت وجود داشت
که به همان مدرسه‌ من می‌رفت،

و پس از آن‌ که مدرسه را ترک کردم،
خیلی از او خبری نداشتم،
به جز این‌که به هند برگشته بود.
اکنون حدود سال ۲۰۰۰،
این کتاب کوتاه را به یاد می‌آورم.
کتابی که غیرعادی بود
چون توسط یک حامیِ انگلیسیِ
القاعده نوشته شده بود.
و در آن مؤلف ندای حمله
به انگلیس را سر می‌دهد.
این مربوط به سال ۱۹۹۹ است،
بنابراین ۱۱ سپتامبر و حمله
به عراق هنوز در آینده قرار دارد،
و او به دیده‌بانی اهداف بمب‌گذاری
در نیویورک کمک کرد.
او نحوه ساخت بمب آغشته 
به رادیواکتیو را به سایرین آموخت
تا در متروی لندن از آن استفاده کنند،
و یک پویش بمب‌گذاری عظیم را
در مناطق خرید لندن طراحی کرد.
او یک زندانی امنیتی پرخطر در انگلیس
و یکی از مهم‌ترین چهره‌های القاعده است
که در انگلیس دستگیر شده است.


مؤلف این کتاب
همان پسر کوچک ساکت بود
که به مدرسه‌ی من می‌رفت.
پس یک پسر هندو از انگلیس
به یک مبارز القاعده
و تروریستِ بین‌المللیِ
تحت تعقیب تبدیل شد،
و به آن‌چه بدان هویتِ انگلیسی یا هندی،
یا هندو می‌گویند پشت پا زد،
و فرد دیگری شد.
او به کسی که بود پشت پا زد.
او خود را از نو ساخت،
و این نوع از تغییر
میان مردان و زنانی
که گرفتارِ القاعده و داعش
یا سایر گروه‌های مسلح فرا ملی
خیلی معمول است.
سخنگوی رسانه‌ی القاعده
یک آمریکایی سفیدپوست است
که دارای سابقه‌ی مخلوطِ
یهودی و کاتولیک است،
و نه او و نه پسرِ مدرسه‌ی من
سابقه‌ی مسلمانی نداشتند.
فایده‌ای هم ندارد
که بپرسیم از کجا آمده‌اند.
سؤال مهم‌تر این است
که به کجا می‌روند.


و همچنین به شما می‌گویم
که دقیقاً همین سیر
برای آن مردان و زنانی
که با سابقه‌ی خانواده‌های مسلمان
بزرگ شده‌اند رخ می‌دهد.
بیش‌تر کسانی که به القاعده
و سایر گروه‌های جهادی سلفی
در اروپا، آسیا، آمریکای شمالی،
حتی در بسیاری موارد
در خاورمیانه می‌پیوندند


آنهایی هستند که به طور کامل
به سوابقشان پشت پا زده‌اند
تا در اصل، انسان‌های جدیدی بشوند.
آنها زمان زیادی را صرف هجوم
به سوابق پدر و مادرهایشان می‌کنند
تا آن را غیردینی، ناخالص، کفر‌آمیز،
و اسلام غلط جلوه دهند،
و دیدگاه خود را به جای آن
دیدگاهی فوق‌العاده
از آخرالزمانی عظیم نشان دهند.
این چشم‌انداز تولدی نو است.
گذشته‌ات را دور بریز،
جامعه‌ات، خانواده و دوستانت را
چون آن‌ها همه ناخالص‌اند.
در عوض فرد دیگری شو،
خود واقعی‌ات،
خود راستینت.
این ربطی به بازگشت به گذشته ندارد.
این مربوط به جعل گذشته
برای ایجاد چشم‌اندازی مخوف از آینده است
که امروز در سال صفر آغاز می‌شود.
به همین خاطر است که بیش از ۸۰ درصد
قربانیان القاعده و داعش
افرادی دارای سابقه‌ی اسلام هستند.
اولین کاری که گروه‌های جهادی سلفی
در زمان تصرف یک منطقه می‌کنند
این است که نهادهای اسلامی
موجود را نابود می‌کنند
مسجدها، حرم‌ها، خطیب‌ها، و عادات و اعمال.
هدف اصلی این است که مردم را
از درون کنترل کرده و تنبیه کنند،
مکانهایی که زنان می‌توانند
به آن وارد شوند را تعیین کنند،
لباس، ارتباطات خانوادگی،
اعتقادات، و حتی جزئیات ریزِ
نحوه‌ی نماز خواندنشان را.
و شما در اخبار این‌گونه احساس می‌کنید
که آنها به دنبال ما در غرب هستند،
اما آنها در واقع به دنبال افرادی
با سوابق اسلامی دیگر هستند.
در دیدگاه آنها، هیچ مسلمان دیگری
هرگز به اندازه‌ی کافی خالص نیست،
بنابراین اعمال و اعتقادات عادی
که قرن‌هاست وجود دارند
به عنوان ناخالصی، مورد هجوم قرار می‌گیرند
توسط نوجوانانی اهلِ بیرمنگهام و لندن
که درباره‌ی تاریخی
که با افتخار آن را
می‌زدایند، هیچ نمی‌دانند.


در اینجا، ادعای آنان به سنت
با تاریخ در جنگ است،
اما با این‌حال آنها از خلوص آن
و ناخالصی دیگران مطمئن‌اند.
خلوص،
قطعیت،
بازگشت به سنت راستین،
تلاش برای اینها می‌تواند
منجر به چشم‌اندازی مرگبار
از جوامعی بی‌نقص و افرادی کامل شود.


این چیزی است شبیه به تشکیلات
اصلیِ بینادگرایان هندو
در تجمع عظیم‌شان در هند.
شاید شما را به یاد ایتالیا
یا آلمان در دهه‌ی ۱۹۳۰ بیندازد.
و حقیقتاً ریشه‌های این جنبش در فاشیسم است.
عضوی از همین جنبش بنیادگرای هندو بود
که به ماهاتما گاندی شلیک کرد و او را کشت.
امروزه بنیادگرایان هندو به این قاتل
به چشم یک قهرمان ملی نگاه می‌کنند،
و می‌خواهند مجسمه‌ی او را
در سراسر هند قرار دهند.
آنان برای دهه‌های متمادی
در خشونت‌های بزرگ‌مقیاس
علیه اقلیت‌ها شرکت داشته‌اند.
آن‌ها کتاب، هنر، و فیلم را ممنوع می‌کنند.
به زوج‌های عاشق
در روز ولنتاین حمله می‌کنند،
و به مسیحیان در روز کریسمس.
آنها دوست ندارند سایرین به صورت انتقادی
درباره‌ی نگاهشان به فرهنگِ
باستانی‌شان صحبت کنند
یا از تصاویر آن استفاده کنند
یا از آن کاریکاتور بسازند
یا درباره‌ی آن نقاشی بکشند.
اما افرادی که راجع به
مذهب هندوی بی‌زمان و باستانی
قوی‌ترین ادعاها را دارند
شلوارک‌های قهوه‌ای
و پیرهن‌های سفید می‌پوشند
در حالی که به طرز عجیبی
ادعا دارند که از نژاد آریایی اصیل هستند،
درست مانند جهادی‌های سلفیِ خشن
که چنین ادعاهایی درباره‌ی
مذهب کهن‌شان دارند
در حالی که لباس‌های نظامی سیاه برتن دارند
و صورت خود را پوشانده‌اند.


این افراد هویت‌های خالص
و شکل‌نیافته‌ی عقیده و قطعیت را
شکل می‌دهند.
بنیادگرایان، مذهب و فرهنگ را 
تنها به عنوان یک صفت از خود می‌دانند.
اما مذهب‌ها و فرهنگ‌ها فرایند هستند.
آن‌ها شئ نیستند. ناپایدارند.
بی‌نظم‌اند. ناخالص‌اند.
به هر مذهبی که نگاه کنید
اختلاف و جدل خواهید دید،
تا عمیق‌ترین لایه‌ها.


بنابراین هر انتقادی به مذهب در هر شکلی
باید بخشی از حس گسترده‌ی بشریت باشد
که آرزوی آن را داریم.
من به دینداری شما
و اظهار آن، به فرهنگ یا نظرتان،
احترام می‌گذارم،
اما لزوماً مجبور نیستم
به محتوای آن هم احترام بگذارم.
شاید بخشی از آن را
دوست داشته باشم.
مثلاً ممکن است ظاهر یک کلیسای
قدیمی را دوست داشته باشم،
اما اینها یکسان نیستند.
به همین شکل، این حق بشری را دارم
که چیزی بگویم که به نظر شما
توهین‌آمیز است،
اما شما این حق را ندارید که برنجید.
در یک جمع‌سالاری واقعی،
ما مدام می‌رنجیم
چون مردم مدام دیدگاه‌های
متفاوتی بیان می‌کنند.
همچنین نظراتشان را عوض می‌کنند،
بنابراین دیدگاهشان ناپایدار است.
نمی‌توان دیدگاه سیاسی یک نفر را
بر اساس مذهب یا ملیت 
یا سابقه‌ی فرهنگی‌اش اصلاح کرد.


این نکات درباره‌ی خلوص مذهبی
درباره‌ی ملی‌گرایی
و نژادپرستی هم صادق است.
من همواره مبهوتم
از این‌که به هویت ملی
و نژاد خود افتخار می‌کنید
افتخار به حادثه‌ی تولد
از یک رحم گرم و نرم،
اعتقاد به برتری
به خاطر حادثه‌ی تولد.


این افراد درباره‌ی آن‌چه
در فرهنگ گرم ملی‌ که متصور هستند،
جای دارد یا ندارد، اندیشه‌های راسخی دارند.
و من در اینجا کمی کاریکاتورسازی
خواهم کرد، اما فقط کمی.
می‌خواهم یک حامیِ
«انگلیس کوچک» را تصور کنید
یا حامیِ حذب سیاسی ملی انگلیس،
او در خانه نشسته است
و درباره‌ی خارجی‌ها داد و بیداد می‌کند
که به کشورش هجوم آورده‌اند
در حالی‌که فاکس نیوز را تماشا می‌کند،
یک کانال تلویزیونی آمریکایی
که مالکش یک استرالیایی است
و دستگاه تلویزیون ساخت کره‌ی جنوبی
که با کارت اعتباری اسپانیایی خریده شده
که ماهانه توسط بانک انگلیسی
در ابتدای خیابان تسویه می‌شود
که ساختمان مرکزی آن در هنگ کنگ است.
او از تیمی انگلیسی طرفداری می‌کند
که مالکش روسی است.
شرکت محبوب چیپس و ماهی‌اش
مورد مالکیت یک شرکت
سرمایه‌گذاری سوئدی است.
کلیسایی که گاهی به آن می‌رود
عقایدش را در جلساتی در غنا تعیین می‌کند.
زیرشلواری‌های «یونیون جک»اش
در هند تولید شده‌اند.


(خنده‌ی حضار)


و —


(تشویق حضار)


متشکرم.


و به طور منظم توسط
یک بانوی لهستانی محترم خشک‌شویی می‌شوند.


(خنده‌ی حضار)


هیچ نژاد خالص، و فرهنگ ملی‌ وجود ندارد
و انتخاب‌های اخلاقی‌ که ما امروز داریم
بسیار گسترده‌تر از آن است که مجبور باشیم
از میان چشم‌اندازی‌های دلگیر فرهنگیِ
حقوقِ نژادی و حقوق مذهبی
انتخاب کنیم.


فرهنگ تنها مربوط به زبان،
غذا، پوشاک و موسیقی نیست،
بلکه مربوط به ارتباطات، بناهای تاریخی،
و میراث متون مقدس هم هست.
اما فرهنگ همچنین می‌تواند چیزی باشد
که توسط کسانی که منافعی سیاسی دارند
تا فرهنگ را به شکل یک زندان در آورند،
تصمیم‌گیری شده باشد.
ادعاهای بزرگ هویت سیاسی
مزایده‌های قدرت اشراف هستند.
این‌ها پاسخ بی‌عدالتی‌های
سیاسی و اقتصادی نیستند.
عمدتاً آنها را مبهم می‌کنند.
درباره‌ی تعداد زیاد مردمی
که در سراسر دنیا نمی‌توانند
به بناهای تاریخی
گذشته‌شان اشاره کنند چطور؟
آنهایی که صاحب متون مقدس نیستد،
نمی‌توانند به افتخارات گذشته‌
امپراطوری یا تمدن خود بنازند؟
آیا اینها انسانیت کمتری دارند؟


شما چطور؟
که به این گوش می‌دهید؟
شما و هویت شما چطور؟
چون تجربه‌ها و افکارتان را
به شکل انسانی پیوسته درآورده‌اید
که در زمان به جلو می‌رود.
و این منظور شما از آن چیزی است
که می‌گویید «من»، «هستم»،‌ «خود.»
اما این شامل امیدها و رویاهای شما هم هست،
تمامی «شما»هایی که می‌توانستید باشید،
و شامل تمام مردم دیگر هم هست
و چیزهایی که در زندگی‌نامه‌ی
آن‌چه که هستید وجود دارند.
آنها، دیگران هم،
بخشی از شما هستند،
که با شما پیش می‌روند.
خود واقعی شما،
اگر وجود داشته باشد،
خودی پیچیده، نامنظم، و غیرقطعی است،
و این چیز خیلی خوبی است.
چرا این ناخالصی‌ها 
و عدم قطعیت‌ها را ارزش ندهیم؟
شاید چنگ زدن به هویت‌های خالص
نشانی از عدم بلوغ باشد،
و سنت‌های نژادی، ملی و مذهبی
برای شما بد باشند.
چرا نسبت به هر ادعای ریشه‌های اولیه
که از طرف شما مطرح می‌شود،
بدبین نباشیم؟
چرا به افسانه‌های هویتی شما را
به تعلق فرامی‌خوانند پشت پا نزنیم؟
[گروه‌هایی] که سیاستمدران
و رهبران جامعه
شما را در آن قرار می‌دهند؟
اگر به داستان‌های اصل و نسب
و هویت‌های ثابت نیاز نداریم،
می‌توانیم خود را با تفکر خلاقانه
درباره‌ی یکدیگر و آینده
به چالش بکشیم.


و در این‌جا فرهنگ همواره
از خود مراقبت خواهد کرد.
من نگران فرهنگ نیستم.
فرهنگ‌ها فرایند‌هایی خلاق و پویا هستند
که با قوانین و مرزها محدود نمی‌شوند.


این ابوالولید محمد بن رشد است.
یک قاضی و متفکر بزرگ مسلمان
در کوردوبا در قرن دوازدهم،
و نوشته‌های او به شدت کفرآمیز،
خلاف ایمان و شیطانی در نظر گرفته می‌شد.
مدت‌ها پس از مرگ او،

پیروان کار او بی‌رحمانه
مورد تعقیب قرار می‌گرفتند
تبعید و کشته می‌شدند
توسط نهادهای مذهبی قدرت‌مندِ قرون وسطی.
این نهاد، کلیسای کاتولیک رومی بود.
چرا؟
چون ابن رشد گفت ممکن است
چیزی که در دین درست است
با چیزی که عقل شما می‌گوید تضاد داشته باشد
اما باز هم گزاره اخیر صادق است.
دو جهان مجزا از حقایق وجود دارند،
یکی بر اساس منطق و شواهد،
و دیگری که الهی است،
و کشور، قدرت سیاسی، و قوانین اجتماعی
در قلمرو منطق قرار دارند.
زندگی دینی در قلمرو دیگری قرار دارد.
این دو باید جدا از هم باشند.
زندگی اجتماعی و سیاسی
باید با منطق اداره شود،
نه با دین.
و واضح است که چرا کلیسا
از نوشته‌هایش خشمگین بود،
و همین‌طور مسلمانانی که در زمان او بودند،
چون او بیانیه‌ای از
سکولارسیم به ما می‌دهد
از آن نوع که در اروپای امروز رایج است.


اما تاریخ نیرنگ‌های فراوانی دارد.
تاریخ حقیقت ثابت را تضعیف می‌کند
آن‌چه به آن معتقدیم فرهنگ ما
و فرهنگ آنها است.
ابن رشد، که بر حسب اتفاق مسلمان است،
به عنوان یک عاملِ اثرگذارِ مهم
در معرفی و گسترش سکولارسیم
در اروپا قملداد می‌شود.


بنابراین فارغ از دین، ملیت،
و هر نوع خلوص نژادی
آیا می‌توانید داستان او را
بخشی از خود سازید؟
نه به این‌خاطر که مسلمان است،
نه به این خاطر که بر حسب اتفاق عرب بود،
بلکه به این‌خاطر که یک انسان بود
با تفکراتی خیلی خوب
که دنیای خود و ما را
تکان داد.


متشکرم.


(تشویق حضار)

