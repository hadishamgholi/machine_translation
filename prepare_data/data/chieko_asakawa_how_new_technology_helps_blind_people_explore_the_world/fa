
شاید فکر کنید که احتمالا خیلی کارهاست
که من نمی‌توانم بکنم
چون نمی‌توانم ببینم.
که نسبتا درسته.
درواقع، من نیاز به کمی کمک برای آمدن
به روی صحنه داشتم.


اما کارهای زیاد دیگری هم هستند
که می‌توانم انجام دهم.
این منم که برای نخستین بار
صخره نوردی می‌کنم.
در واقع، من عاشق ورزش هستم
و می‌توانم خیلی از آنها را انجام دهم.
مانند شنا، اسکی، اسکیت،
غواصی، دویدن و چیزهای دیگر.
اما یک محدودیت وجود دارد:
به کسی نیاز دارم که کمکم کند.
من می‌خواهم مستقل باشم.


بینای‌ام را در ۱۴ سالگی 
در حادثه‌ای در استخر شنا از دست دادم.
من نوجوانی پر جنب و جوش و مستقل بودم،
و ناگهان نابینا شدم.
سخت‌ترین چیز برای من
از دست دادن استقلالم بود.
کارهای که تا آن زمان ساده بودند
انجام‌شان به تنهایی غیرممکن شد.

برای مثال، یکی از چالش‌های من کتاب بود.
در آن زمان، خبری از کامپیوترهای شخصی،
اینترنت و تلفن هوشمند نبود.
بنابراین مجبور بودم از یکی از برادرانم
بخواهم تا کتابهای درسی را برایم بخوانند،
و مجبور بودم برای خودم
کتاب به زبان بریل تایپ کنم،
می‌توانید تصور کنید؟
البته که برادرانم از این
بابت خوشحال نبودند،
و سپس متوجه شدم برادرانم 
زمانی که به آنها نیاز داشتم نبودند.
( خنده)
فکر کنم سعی می‌کردند از من دور باشند.
آنها را سرزنش نمی‌کنم.
من واقعا می‌خواستم از 
وابستگی به افراد آزاد باشم.
و این خواسته و اشتیاق قوی
من برای نوآوری بود.


به نیمه دهه‌ هشتاد میلادی برویم.
باید فنآوری‌های روز را می‌شناختم
و با خودم فکر کردم،
چرا از فنآوری کامپیوتری برای
آفریدن کتاب‌هایی با خط بریل استفاده نکنیم؟
این فنآوری‌های بی‌نظیر
باید قادر باشند تا به افرادی
با محدودیت‌هایی مثل من کمک کنند.
آن لحظه‌ای بود که سفر نوآوری من آغاز شد.


شروع به متحول کردن فنآوری
کتابهای دیجیتالی کردم،
از جمله یک ویرایشگر دیجیتالی خط بریل،
واژ‌ه‌نامه دیجیتالی به خط بریل
و شبکه‌ای از کتابخانه دیجیتالی.
امروز، هر دانش‌اموزی که اختلال بینایی دارد
می‌تواند با استفاده از کامپیوتر شخصی
و تلفن همراه با خط بریل یا بصورت صوتی
کتاب درسی بخواند.
شاید این موضوع شما را متعجب نکند،
چونکه اکنون در ۲۰۱۵ همه کتابهای دیجیتالی
در تبلت‌هایشان دارند.
اما خط بریل خیلی سالهای پیش از اینکه
کتابهای دیجیتالی شوند دیجیتالی شدند،
در اواخر دهه هشتاد،
تقریبا ۳۰ سل پیش.
نیاز مبرم و ویژه افراد نابینا
فرصتی ایجاد کرد که کتابهای دیجیتالی
نوآوری شوند.
در واقع این نخستین باری نیست
که این اتفاق افتاده،
چونکه تاریخ به ما نشان می‌دهد دسترسی
نوآوری را متشعل می‌کند.
تلفن زمانی که ابزاری برای افراد کم شنوا
تهیه می‌شد نوآوری شد.
برخی از کیبردها برای
افراد معلول نوآوری شده‌اند.


خُب می‌خواهم به شما مثال
دیگری از زندگی خودم بگویم.
در دهه ۹۰ میلادی افراد پیرامون
من شروع به صحبت درباره اینترنت
و جستجوی اینترنتی کردند.
نخستین باری که وارد
وب شدم را به خاطر دارم.
من شگفت زده شده بودم.
من به روزنامه‌ها در هر زمانی
و در هر کجایی دسترسی داشتم.
من حتی می‌توانستم هر اطلاعاتی
برای خودم جستجو کنم.
من دیونه‌وار می‌خواستم کمک کنم تا افراد 
نابینا دسترسی به انترنت داشته باشند،
و شیوه‌هایی پیدا کنم
که وب را به صدا تبدیل کند،
که بطور چشمگیری برای کاربر ساده شود.


این منجر به گسترش صفحه‌خوانِ خانگی
Home Page Reader شد.
نخست در ژاپن 
و سپس به ۱۱ زبان ترجمه شد.
هنگامی که من صفحه‌خوانِ خانگی
Home Page Reader را ساختم،
نظرات کاربرانم را گرفتم.
یکی را که به خوبی به یاد دارم گفت،
« برای من، اینترنت پنجره‌ی
کوچکی به جهان است.»


این لحظه اتقلابی برای نابینایان بود.
جهان سایبری و این فنآوری که ما 
برای نابینایان ایجاد کرده بودیم
قابل دسترس شد،
خیلی فراتر از آنکه من تصور کرده بودم.
این به رانندگان کمک می‌کند 
که به ایمیل‌هایشان گوش دهند
یا به طرز تهیه غذا گوش بدهید
درحالی که آشپزی می‌کنید.


امروز، من خیلی بیشتر مستقل هستم،
اما هنوز کافی نیست.
برای مثال، هنگامی که من به روی صحنه آمدم،
نیاز به کمک داشتم.
هدف من به اینجا امدن ، بطور مستقل هست.
نه فقط به اینجا.
بلکه هدف این است که قادر به سفر کردن باشم
و کارهایم را به سادگی که برای شماست انجام دهم.


بسیار خوب، حالا بگذارید
آخرین فنآوری را نشان دهم.
این یک اپلیکشن تلفن هوشمند است 
که ما روی آن کار می‌کنیم.


(ویدئو) صدای الکترونیکی: 
۵۱ قدم به طرف در، و مستقیم برو.


صدای الکترونیکی: از دو تا در عبور کن تا
بروی بیرون. درب در سمت راست توست.


نیک داره نزدیک میشه. به نظر خوشحال می‌اید.
چیکو ازاواکی : سلام، نیکی؟


( خنده)
چیکو: کجا می‌روی؟
خیلی خوشحالی.


نیک ارواکی: آه خُب مقاله‌ام
قبول شد.
چیکو: عالیه! تبریک.


نیک: متشکرم. صبر کن— 
چطور فهمیدی این منم، و خوشحالم؟
( چیکو و نیک می‌خندند)


مرد: سلام،
( خنده)
چیکو: آه ... سلام


دستگاه الکتریکی: او با تو حرف نمی‌زند،
او با تلفنش هست.


دستگاه الکتریکی: چیبس سیب زمینی.


دستگاه الکتریکی: شکلات با بادام.


دستگاه الکتریکی: تو از دیروز۲/۵ کیلو
چاق شدی، به جای شکلات، سیب بردار.


( خنده)


دستگاه الکتریکی: نزدیک می‌شوی.


دستگاه الکتریکی: رسیدی


چیکو: خُب...


( تشویق)


سپاسگزارم.


خُب حالا این اپلیکشن
من را با آنالیز کردن
سیگنالهای تلفن هوشمند مرا هدایت می‌کند
و به من اجازه می‌دهد که در
محیط‌های سرپوشیده و سرباز
خودم بروم.
اما بخش بینایی کامپیوتری
که نشان داد که چه کسی نزدیک می‌شود،
حالت خلق و خوی او
— ما هنوز روی آن کار می کنیم.
برای من بسیار مهم هست که حالات صورت را
تشخیص دهم تا رابطه اجتماعی داشته باشم.


خُب حالا، ادغام فنآوری‌ها، 
آماده‌اند به من کمک کنند
تا جهان واقعی را ببینم.
ما به این کمک‌کار شناختی می‌گویم.
این جهان پیرامون ما را درک می‌کند
و یا با من زمزمه می‌کند 
و یا به انگشتانم ارتعاش می‌فرستد.
کمک‌کار شناختی ضعف‌ها 
و نقص‌های ما را پوشش می‌دهد—
به عبارت دیگر،
حس‌های پنچگانه ما را تقویت می‌کند.
این فنآوری در ابتدای کار هست،
اما در نهایت، می توانم کلاس
را در دانشگاه بیابم،
و از تماشای ویترین مغازه‌ها لذت ببرم
یا یک رستوران خوب را زمانی
که در خیابان راه می‌روم پیدا کنم.
جالب خواهد بود اگر من بتوانم تو را 
در خیابان قبل از اینکه تو بفهمی پیدا کنم.
این فناوری بهترین یار من و تو خواهد شد.


خُب، البته واقعا چالش بزرگی هست.
چالشی است که نیاز به همکاری دارد،
و به همین دلیل است که ما
جامعه بازی ایجاد کردیم
تا فعالیتهای تحقیقاتی را سرعت دهیم.
همین امروز صبح، ما منبع باز
فنآوری‌های بنیادی را که در
ویدئو دیدید را اعلام کردیم.


مرزها جهان واقعی هستند.
جامعه نابینایان در کاوش و جستجوی 
مرزهای این فنآوری
و پیشرو آن هستند.
امیدوارم با شما برای
کشف عصری نو کار کنم،
و در نوبت بعدی که در این صحنه می‌آیم،
از طریق تکنولوژی و نوآوری،
قادر باشم که که خودم
به روی صحنه بیایم.


سپاسگزارم.


(تشویق)

