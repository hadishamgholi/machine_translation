
سلام.
(خنده‌ی حاضرین)


من این کار را به دو دلیل انجام دادم.
اول این که، می خواستم در اولین برخورد حضوریمان
شما را تحت تأثیر قرار بدهم.
اما دلیل اصلی انجام این کار،
این بود که وقتی مجبور می شوم میکروفن چندش‌آوری
شبیه به میکروفن لیدی گاگا (خواننده ی سبک پاپ) را به خودم وصل کنم اداهایش را هم در می آورم.


(خنده‌ی حاضرین)


من به میکروفن‌های ثابت عادت دارم.
معمولاً مردم این طور راحت‌تر هستند.


(خنده‌ی حاضرین)


ولی این میکروفن را به سرم چسباندند، و من هم واکنش به خصوصی نشان دادم.
کمی چندش‌آور می‌شوم.
(خنده‌ی حاضرین) پس بابت انجام این حرکت معذرت می‌خواهم.
و احساس می‌کنم فکر می‌کنید دارم مزخرف می‌گویم.


(خنده‌ی حاضرین)


خانم‌ها و آقایان،
من در ۲۵ سال گذشته از زندگیم،
طراحی کتاب انجام می‌دادم.
("بله، `کتاب‌ها`. می دانید، تعداد محدودی از ورق‌های کاغذ که رویشان جوهر هست.
و نمی‌توان آن‌ها را با یک دکمه خاموش کرد.
ابن را به بچه‌هایتان بگویید.")
تمام این داستان با اشتباه کوچکی شروع شد،
مثل کشف پنیسیلین. (خنده‌ی حاضرین)


هدف اصلی من،
این بود که در یک شرکت بزرگ طراحی در نیویورک
طراح گرافیکی بشوم.
اما وقتی در پاییز ۱۹۸۶ به آن‌جا رسیدم،
و کُلّی مصاحبه انجام دادم،
فهمیدم که تنها پیشنهادی که در آن‌جا به من شده است،
دستیاری مدیر هنری در مؤسسه‌ی "آلفرِد اِی.کِناف" است،
یک مؤسسه‌ی چاپ کتاب.
من خیلی احمق بودم،
البته نه آن قدر که آن پیشنهاد را رد کنم.


من فکرش را هم نمی‌کردم،
که قرار بود عضو چه مؤسسه ای بشوم،
و البته فوق العاده خوش شانس بودم.
خیلی زود، کارم را شروع کردم.
کار من این بود که از بقیه بپرسم:
"داستان‌ها چطور به نظر می رسند؟"
چون این هدف مؤسسه‌ی کِیناف است.
این مؤسسه یک کارخانه ی تولید داستان است، یکی از بهترین‌ها در نوع خودش در جهان.
ما به مردم داستان می‌دهیم.


داستان‌ها می توانند درباره‌ی هر چیزی باشند،
و بعضی از آن‌ها واقعی هستند.
اما همه‌ی آن‌ها یک چیز مشترک دارند:
همه‌ی آن‌ها باید یک جور به نظر برسند.
همه‌ی آن‌ها نیاز به یک صورت دارند.
چرا؟ تا به شما یک حس اولیه
در مورد داستانی که می‌خواهید واردش بشوید بدهد.
یک طراح کتاب به محتوای کتاب شکل می دهد،
اما همین طور
تعادل دقیقی را بین این دو برقرار می‌کند.


در اولین روز آموزشم
در رشته ی طراحی گرافیک در دانشگاه "پِن اِستِیت"،
استادم، "لَنی سُومِز"، وارد کلاس شد
و تصویر یک سیب را روی تخته سیاه کشید،
و کلمه‌ی "سیب" را پایینش نوشت،
و گفت، "خیلی خب. درس اول. گوش کنید."
و تصویری را که کشیده بود پوشاند و گفت،
"شما یا این را می گویید،" و بعد کلمه را پوشاند،
"یا این را نشان می دهید.
ولی هر دو کار را با هم انجام ندهید."
چون با این کار مخاطبتان احساس می‌کند او را احمق فرض کرده اید.
(خنده‌ی حاضرین)
و آن‌ها لیاقتشان بیشتر از این است.


و دست بر قضا، خیلی زود،
توانستم این نظریه را در مورد دو کتاب
که در مؤسسه‌ی کِیناف بر روی آن‌ها کار می‌کردم آزمایش کنم.
اولین کتاب شرح زندگی "کاتارین هِپبِرن" (بازیگر معروف آمریکایی) بود،
و دومی زندگینامه‌ی "مارلِن دیتریچ" (بازیگر معروف آمریکایی).
کتاب شرح زندگی هِپبِرن
تا حد زیادی به صورت گفتاری نوشته شده بود،
مثل این که او آن طرف میز نشسته باشد و زندگیش را برای شما تعریف کند.
اما کتاب زندگینامه‌ی دیتریچ بر اساس مشاهدات دخترش بود؛
یک زندگینامه بود.
بنابراین داستان هِپبِرن به صورت کلمات بود
و داستان دیتریچ به صورت تصاویر، و ما هم کتاب‌ها را همین طور طراحی کردیم.
بفرمایید.
محتوای خالص و شکل خالص، در هر دو کتاب.
با هم دعوا نکنید، خانم‌ها.


("پارک ژوراسیک چیست؟")
خب، داستان این کتاب چیست؟
یک نفر
با خارج کردن دی‌اِن‌ا‌ِی دایناسور‌ها
از داخل صمغی که از ماقبل تاریخ به جا مانده
دایناسور‌ها را بازسازی می کند.
چه هوشمندانه!
(خنده‌ی حاضرین)


من خیلی خوش شانس بودم،
که در نیویورک زندگی و کار می کنم،
که تعداد خیلی خیلی زیادی از دایناسور‌ها در آنجا وجود دارند.
(خنده‌ی حاضرین)
بنابراین،
من به موزه‌ی تاریخ طبیعی رفتم،
و استخوان‌های دایناسور‌ها را بررسی کردم، و سپس به مغازه‌ی فروش سوغات‌های موزه رفتم،
و یک کتاب خریدم.
و این صفحه به طور به خصوصی توجه مرا جلب کرد،
و تصویر گوشه‌ی پایین سمت راست آن، بیشتر از خود صفحه.


من این تصویر را برداشتم،
و آن را داخل یک دستگاه کپی گذاشتم و کپی گرفتم،
(خنده‌ی حاضرین)
و یک قطعه کاغذ کالک شفاف را برداشتم،
و آن را با یک تکه نوارچسب شفاف به ورقه‌ی کپی شده چسباندم —
اگر سریع حرف می زنم بگویید دوباره تکرار کنم —
(خنده‌ی حاضرین)
و بعد یک قلم "راپیدوگراف" (مخصوص طراحی مهندسی) برداشتم —
درباره‌ی آن به جوان‌تر‌هایی که نمی‌دانند توضیح دهید —
(خنده‌ی حاضرین)
و فقط سعی کردم دایناسور را خودم بکشم.


نمی‌دانستم دارم چه کار می کنم،
و هیچ فکر قبلی در مورد کاری که می‌کردم نداشتم،
اما یک لحظه دست از کار کشیدم —
وقتی که احساس کردم اگر بیشتر از این به کار روی آن ادامه بدهم، زیاده روی کرده ام.
و در نهایت تصویری که به دست آمد، یک تصویر گرافیکی
از صحنه ای از دید ما بود، که می دیدیم این جانور دارد کم کم به وجود می‌آید.
ما در اواسط مراحل به وجود آمدن او، به او نگاه می‌کردیم.
و بعد کمی نوشته به آن اضافه کردم.
چیز‌های کاملاً ساده،
که خیلی شبیه به نوشته‌های روی تابلو‌های پارک‌های عمومی بود.
(خنده‌ی حاضرین)


تمام خانواده ام عاشقش شدند،
و خیلی زود آن را برای نویسنده‌ی رمان فرستادم.
و حتی بعد از آن،
مایکل سریع جوابم را فرستاد.
("مایکِل کریکتون" از طریق فکس جواب فرستاد:")
("وای! جلدش خیلی خَفَنه")
(خنده‌ی حاضرین) (تشویق حاضرین)
وقتی دیدم که چنین جوابی برایم آمد خیلی احساس آرامش کردم.
(خنده‌ی حاضرین)
دلم برای مایکل تنگ شده است.


و البته، یک نفر از شرکت فیلم سازی "یونیوِرسال"
با مؤسسه‌ی ما تماس گرفت تا ببیند آیا احتمالش وجود دارد
که شاید بتوانند حق استفاده از این عکس را بخرند،
تا شاید بتوانند از آن استفاده کنند.
خب، آن‌ها از آن استفاده کردند.
(خنده‌ی حاضرین) (تشویق حاضرین)


و من هیجان زده شدم.
همه‌ی ما می دانیم که آن فیلم واقعاً شگفت انگیز بود،
و این که می‌دیدم طراحی من
به میان فرهنگ بین مردم می‌رود و به نماد خاصی تبدیل می‌شود
و ویرایش‌های مختلفی از آن را می‌دیدم، برایم جالب بود.
و چند وقت پیش، همین اواخر،
من این تصویر را در اینترنت دیدم.
نه، این من نیستم.
اما هر کسی که هست،
تنها فکری که در موردش به نظرم می‌رسد این است که فردای روز خالکوبی بیدار شده و با خودش گفته،
"وای خدا، این دیشب اینجا نبود. وااااااااااای!
من دیشب خیلی بد مست بودم."
(خنده‌ی حاضرین)


اما درباره اش فکر کنید، از چیزی که در ذهن من بود،
تا چیزی که به روی کاغذ آوردم، تا چیزی که روی پای این مرد خالکوبی شد.
(خنده‌ی حاضرین)
این یک مسئولیت است.
و این مسئولیتی است که از آن به سادگی نمی‌گذرم.
مسئولیت طراح کتاب سه برابر است:
مسئولیتش در برابر خواننده، در برابر ناشر، و مهم‌تر از همه، در برابر نویسنده.
من می‌خواهم شما به کتاب نویسنده نگاه کنید
و بگویید، "وای! من باید این کتاب رو بخونم."


"دِیوید سِدریس" یکی از نویسنده‌های محبوب من است،
و داستان این کتاب
درباره‌ی سفر او به میان قومی بود که لباس نمی پوشیدند.
و دلیل رفتن او به این سفر
ترس او از شکل بدنش بود،
و می خواست اجزای بدنش را بشناسد.
این موقعیت برای من بهانه ای شد، تا کتابی طراحی کنم
که در آن بتوانید به طور عملی شلوارش را در بیاورید.
اما وقتی این کار را انجام می‌دهید،
چیزی که انتظار دارید نمی‌بینید.
شما چیزی را می‌بینید که خیلی عمیق‌تر از انتظار شماست.
و دِیوید عاشق این طراحی شد،
چون در مراسم امضای کتاب برای طرفدارن، که در مراسم‌های امضای زیادی هم شرکت می کرد،
می‌توانست یک ماژیک بردارد و این تصویر را روی کتاب بکشد.
(خنده‌ی حاضرین)
دالی!
(خنده‌ی حاضرین)


"آگوستین باروز" شرح زندگیش را با عنوان ["خشک"] نوشت،
و این شرح زندگی در مورد مدتی بود که در کمپ ترک اعتیاد سپری می‌کرد.
او در دهه‌ی سوم زندگیش، به یک مجری تبلیغاتی خیلی معروف تبدیل شد،
و به شدت به الکل اعتیاد پیدا کرده بود.
هرچند خودش این طور فکر نمی‌کرد،
اما همکارانش مداخله کردند و گفتند،
"تو باید به کمپ ترک اعتیاد بروی، وگرنه از کارت اخراج می‌شوی و می‌میری."


به نظر من، این مسئله همیشه یک راه حل چاپی داشت،
چیزی که من به آن می گویم عکس نوع ۱۰۱.
اما این یعنی چی؟
معمولاً در اولین روز درس "آشنایی با چاپ"،
به شما تکلیف می‌دهند، تا کلمه‌ای را انتخاب کنید،
و آن را شبیه به چیزی که هست بکنید. این نوع ۱۰۱ است، خیلی خب؟
خیلی ساده.
اما کاری که من کردم عکس آن بود.
من می خواستم این کتاب طوری به نظر برسد که انگار دارد ناامیدانه و به زحمت
به شما دروغ می گوید، همان طور که یک فرد الکلی این کار را می‌کند.


جواب این مسئله ساده ترین چیزی است که می‌توانید تصور کنید.
من کلمات را تایپ کردم، و آن را با جوهر قابل حل در آب،
توسط یک پرینتر "اِپسون" پرینت کردم، آن را به دیوار چسباندم
و یک سطل آب روی آن پاشیدم. و ناگهان ...
سپس آن را به چاپخانه فرستادیم،
پرینتر یک لایه‌ی شفاف درخشان روی جوهر کشید،
و نوشته جوری به نظر رسید که انگار جوهرش دارد روی جلد حرکت می‌کند.


مدت کوتاهی بعد از این که کتاب چاپ شد، آگوستین در یک فرودگاه توسط طرفدارانش محاصره شد،
و در کتاب فروشی آن جا مخفی شده بود
و داشت دزدکی نگاه می کرد تا ببیند چه کسی کتاب‌هایش را می‌خرد.
و یک زن آمد و این کتاب را برداشت،
و از نزدیک آن را بررسی کرد، و آن را پیش فروشنده برد،
و به مردی که در قسمت صندوق کار می‌کرد گفت، "این یکی خیس شده."
(خنده‌ی حاضرین)
و مردی که در قسمت صندوق کار می‌کرد گفت، "می‌دونم، خانم. همه شون همین طوری دستمون رسیدن."
(خنده‌ی حاضرین)
نه، این یک اثر چاپی خوب است.


جلد یک کتاب
چکیده‌ی مفاهیم آن است.
این مثل هایکو، برای یک داستان است،
اگر دوست دارید این طور بگویید. (هایکو، شعر سه مصرعی بی قافیه‌ی مفهومیِ ژاپنی)
این داستان به خصوص
به قلم "اوساما تِزوکا"
درباره‌ی زندگی حماسی بوداست،
و در کل شامل هشت جلد می‌شود. اما جالب‌ترین قسمت
وقتی اتفاق می‌افتد که آن‌ها را روی قفسه‌‌ی کتابتان می‌چینید،
و در آن صورت شما بر روی قفسه‌تان زندگی بودا را از یک سن تا سن دیگر می‌بینید.
تمامی این راه حل‌ها
ریشه‌ی خود را از متن خود کتاب گرفته‌اند،
اما بعد از این که طراح کتاب را خواند،
باید نقش یک مترجم را بازی کند.
باید نقش یک مترجم را بازی کند.


این داستان یک معمای پیچیده است. (نام من، "سرخ" است، اثر "اورهان پاموک")
و این داستانش است.
("توطئه چینی و قتل بین نقاش‌های سلطنتی عثمانی")


(خنده‌ی حاضرین)


خیلی خب، من یک مجموعه از نقاشی‌های مربوط به آن دوره را جمع کردم
و به آن‌ها نگاه کردم و آن‌ها را تکه تکه کردم
و دوباره به هم چسباندم.
و طراحی در نهایت به این صورت در آمد.
و این کتاب از زاویه‌ی جلو و شیرازه‌ی آن است، فقط به صورت یکسره نشان داده شده است.
اما داستان اصلی زمانی شروع می‌شود که شما آن جلد را روی کتاب بچسبانید و آن را در قفسه قرار دهید.


وای! ما مچشان را گرفتیم،
معشوقه‌های پنهانی. تصویرشان را بکشیم.
وای! سلطان آن‌ها را دید.
مطمئناً از این قضیه خوشش نخواهد آمد.
وای! حالا سلطان در خطر است.
و حالا، ما باید این کتاب را باز کنیم
تا ببینیم بعد چه اتفاقی می‌افتد.
حالا سعی کنید چنین چیزی را در مورد یک کتاب الکترونیک تجربه کنید.
(خنده‌ی حاضرین)


دست روی دلم نگذارید.
جدی می‌گویم.
کتاب‌های الکترونیکی مزایای زیادی دارند:
راحتی، آسودگی، قابلیت جا‌به‌جایی.
اما مطمئناً چیزی در این میان گم شده است: سنت،
یک تجربه ی احساسی، و آسایشی که ملموس بودن یک چیز می‌بخشد —
کمی انسانیت.


می‌دانید وقتی جان آپدایک (رمان نویس مشهور برنده‌ی جایزه‌ی پولیتزر)
یکی از کتاب‌های جدیدش را از مؤسسه‌ی "آلفرِد اِی.کِیناف" تحویل می‌گرفت،
اولین کاری که می‌کرد چه بود؟
آن را بو می‌کرد.
بعد دستش را روی ورق‌های کاغذ،
و جوهر غلیظ و لبه‌های کاغذ می‌کشید.
تمام آن سال‌ها، تمام آن کتاب‌ها، او هیچ وقت از این حس خسته نشد.
من قبول دارم آی پَد چیز بسیار خوبی است،
اما باور کنید، بو کردن آن هیچ حسی به شما نمی‌دهد.
(خنده‌ی حاضرین)
الآن کارکنان شرکت اَپِل (تولید کننده‌ی آی پَد) دارند به شرکتشان پیام می فرستند،
" بر روی قابلیت انتشار بو کار شود"
(خنده‌ی حاضرین)


و آخرین داستانی که می‌خواهم درباره‌اش صحبت کنم واقعاً جالب است.
زنی
به نام "اِیومامی" در ژاپن، سال ۱۹۸۴،
از یک پلکان مارپیچ که از یک بزرگراه بزرگ بالای سطح زمین خارج می‌شود،
پایین می‌آید. وقتی به پایین پلکان می‌رسد،
حس عحیبی به او دست می‌دهد، ناگهان،
وارد حقیقت جدیدی می‌شود
که کمی از حقیقتی که پشت سر گذاشته است متفاوت است،
خیلی مشابه، اما متفاوت.
بحث درباره‌ی جهان‌های موازی وجود است،
تقریباً مثل بحثی که در مورد جلد کتاب و کتابی که آن جلد را بر روی خود دارد است.


اما چطور این مفهوم را نشان دهیم؟
دوباره به سراغ کتاب هِپبِرن و دیتریچ می‌رویم، اما این بار آن‌ها را با هم ترکیب می‌کنیم.
ما درباره‌ی جهان‌های موازی صحبت می کنیم، صفحات متفاوت کاغذ.
پس پوشش جلد آن را بر روی یک تکه کاغذ نیمه شفاف چاپ کردیم.
بخشی از آن شکل و بخشی مفهوم است.
وقتی آن را بر روی جلد اصلی قرار دادیم،
که مکمل آن عکس بر روی خودش داشت، این تصویر درست شد.
بنابراین حتی اگر هیچ چیزی درباره‌ی این کتاب ندانیم،
در ذهن شما حتماً چیزی در مورد یک فرد
که دو جهان را با هم در آمیخته است، نقش می‌بندد.
و خود جهان‌ها هم مخاطب را به جست و جو،
تعامل، تفکر
و برقراری ارتباط دعوت می‌کنند.


این کتاب به عنوان دومین کتاب پرفروش
در مجله‌ی نیویوک تایمز معرفی شد.
نه ناشر و نه نویسنده،
حتی فکر چنین موفقیت بی سابقه‌ای را هم نمی‌کردند.
ما برای کتابی ۹۰۰ صفحه‌ای
که فوق‌العاده پیچیده بود،
صحنه‌ای پر‌هیجان خلق کردیم
که مثل این بود که یک لشگر از آدم کوچولو‌ها
از دهان دختری که خوابیده است بیرون بپرند
و یک سگ نژاد "ژِرمَن شِفِرد" را منفجر کنند.
(خنده‌ی حاضرین)
به اندازه‌ی "جَکی کالینز" پرفروش نبود. (رمان‌نویس مشهور با کتاب‌های زرد پرفروش که در یکی از آن‌ها یک زن با نجات دادن سگ‌های با نژاد "ژِرمَن شِفِرد" یک مرد با او ازدواج می‌کند.)
چهارده هفته در لیست پرفروش‌ترین کتاب‌ها بود،
به چاپ هشتم رسید، و همچنان فروش خوبی دارد.


اگرچه ما کار چاپ و نشر را به عنوان یک هنر نگاه می‌کنیم و عاشقش هستیم،
ولی به خوبی می‌دانیم این یک کسب و کار هم هست،
و اگر ما کار خودمان را به خوبی انجام بدهیم و کمی خوش شانس باشیم،
آن هنر بزرگ می‌تواند کسب و کار بزرگی شود.


این داستان من است. همچنان ادامه دارد.
نظرتان در مورد این تصویر چیست؟
بله. این اتفاق می‌تواند بیفتد، دارد می‌افتد و خواهد افتاد،
اما برای من، به عنوان طراح کتاب،
کتاب ورق زن،
گوشه‌ی کتاب تا کن،
در حاشیه‌ی کتاب نویسنده،
جوهر بو کُن،
یک داستان، این شکلی است.


متشکرم.


(تشویق حاضرین)

