
بر اساس گزارش سازمان ملل،
میلیاردها نفر هنوز
بدون آدرس زندگی می‌کنند.
هرناندو دسوتو اقتصاددان می‌گوید،
《بدون آدرس،
خارج از قانون زندگی می‌کنید.
یعنی در واقع وجود خارجی ندارید.》
اینجایم تا تعریف کنم چطور 
من و گروهم برای تغییر آن در تلاش هستیم.


اگر از یک نقشه آنلاین استفاده کنید
و به زاغه‌های برزیل یا شهری کوچک
در آفریقای جنوبی نگاه کنید،
چندتا خیابان می‌بینید و کلی فضای خالی.
اما اگر دید ماهواره‌ای را فعال کنید،
هزاران انسان، خانه و مغازه
در این فضاهای گسترده
که هیچ نقشه و آدرسی ندارند وجود دارد.
در پایتخت غنا، آکرا،
در جاهایی که سیستم آدرس‌دهی
آزمایش کردند،
اعداد و حروف را روی دیوار کشیده‌اند
اما کار ناتمام مانده.
اما این جاها، این جاهای بدون آدرس،
پتانسیل اقتصادی بسیار بالایی دارند.


دلیل اینکه موضوع آدرس‌ها 
مرا درگیر کرد این است.
من به مدت ۱۰ سال
در صنعت موسیقی کار می‌کردم،
و چیزی که ممکن است 
درباره دنیای موسیقی ندانید
این است که هر روز،
مردم با مشکل آدرس دست و پنجه نرم می‌کنند.
از موزیسین‌ها که باید
جای جشنواره‌ها را پیدا کنند گرفته
تا کمپانی‌های تولید کننده
که تجهیزات را می‌میاورند،
همه همیشه به نحوی گم می‌شوند.
حتی باید یکی را 
به برنامه‌مان اضافه می‌کردیم
کسی که به او زنگ می‌زدیم وقتی فکر می‌کردیم رسیدیم
اما بعد متوجه می‌شدیم نرسیدیم.

و روزهای بسیار بدی داشتیم،
مثل ایتالیا که راننده کامیون تجهیزات را
به جای یک ساعت جنوب رم،
یک ساعت شمال رم خالی کرده بود،
و یک روزی کمی بدتر
که نوازنده کیبورد به من زنگ زد و گفت،
《کریس، نترس ولی به نظرم الان تو عروسی
اشتباهی ساند-چک کردیم.》


(خنده)


خوب کمی پس از واقعه شوم رم،
این موضوع را با یکی از دوستان
ریاضیدانم مطرح کردم،
و متوجه شدیم که می‌توانیم 
درباره این مسئله کاری کنیم.
فکر کردیم، خوب، 
می‌توانیم سیستم جدیدی درست کنیم،
اما نباید شبیه سیستم قبلی باشد.
هم نظر بودیم که آدرس‌های قبلی بد بودند.
می‌دانستیم که چیزی خیلی دقیق می‌خواهیم،
اما مختصات GPS، طول و عرض جغرافیایی،
زیادی پیچیده بودند.


پس دنیا را 
به مربع‌های سه متری تقسیم کردیم.
دنیا به ۵۷ تریلیون مربع سه متری تقسیم شد،
و فهمیدیم تعداد ترکیبات سه کلمه‌ای
از کلمات موجود در فرهنگ لغات
برای اختصاص دادن به هر مربع سه متری،
کافی است.
از ۴۰٫۰۰۰ کلمه استفاده کردیم،
و ۴۰٫۰۰۰ به توان سه،
۶۴ تریلیون ترکیب سه کلمه‌ای ایجاد می‌کند،
که بیشتر از تعداد لازم 
برای ۵۷ تریلیون مربع سه متری است،
با چندتایی اضافی.
پس دقیقاً همین کار را کردیم.
دنیا را به مربع‌های سه متری تقسیم کردیم،
و به هر کدام یک شناسه واحد
سه کلمه‌ای اختصاص دادیم —
که به آن آدرس سه کلمه‌ای می‌گوییم.
بنابراین به طور مثال، اینجا،
من در خردل.کوپن‌ها.پوستر ایستاده‌ام،


(خنده)


اما اینجا ...
در نیشگون.منحصربه‌فرد.دستورالعمل هستم.


اما این کار را فقط به انگلیسی نکرده‌ایم.
فکر کردیم اهمیت اینکه مردم به زبان خودشان دسترسی به سیستم
داشته باشند حیاتی است.
تا کنون، آن را به ۱۴ زبان تهیه کرده‌ایم،
از جمله فرانسوی، سواحلی و عربی، و در حال
کار روی زبان‌های بیشتری 
مثل خوسایی، زولو و هندی هستیم.


اما از این ایده کارهای خیلی بیشتری
از به موقع رساندن 
نوازندگان من به اجرا بر می‌آید.
اگر ۷۵ درصد از کشورهایی 
که با معضل آدرس قابل اطمینان مواجه هستند
از آدرس‌ای سه کلمه‌ای استفاده کنند،
کاربردهای بسیار مهم‌تری پدید خواهد آمد.
در دوربان، آفریقای جنوبی،
سازمان غیردولتی "دروازه سلامت"
۱۱٫۰۰۰ علامت آدرس سه حرفی
در اجتماعشان توزیع کرده‌اند،
تا وقتی که مادران باردار
دچار درد زایمان می‌شوند،
بتوانند با سرویس اورژانس تماس بگیرند
و به آنها بگویند 
دقیقاً کجا آنها را سوار کنند،
والا معمولاً ساعتها
طول می‌کشد تا آمبولانس آنها را پیدا کند.
در مغولستان،
سرویس پست ملی سیستم را بهبود داده
و حالا مرسولاتی را برای اولین بار به منازل
مردم بسیاری می‌رسانند.
سازمان ملل از آن برای زدن برچسب جغرافیایی
به مناطق وقوع فاجعه استفاده می‌کنند
تا بتوانند کمک‌ها را
به جای دقیقاً درستی برسانند.
حتی پیتزا دومینو هم
در کارائیب از آن استفاده می‌کند،
چون تا به حال نمی‌توانسته‌
خانه مشتریان‌شان را پیدا کنند،
اما خیلی دوست دارند 
پیتزای آنها را داغ تحویل دهند.


به زودی، خواهید توانست سوار ماشین شوید،
سه کلمه را بگویید،
و ماشین شما را 
دقیقاً به آن نقطه هدایت خواهد کرد.
در آفریقا، کل قاره خطوط تلفن را
روی تلفن موبایل انداخته‌اند،
و برای پرداخت موبایل 
سیستم بانک‌داری سنتی را کلاً کنار گذاشتند.
بسیار مفتخریم
که سرویس پست سه کشور آفریقایی —
نیجریه، جیبوتی و ساحل عاج، مستقیما
به استفاده از سیستم
آدرس سه کلمه‌ای روی آورده‌اند،
که این یعنی مردم آن کشورها
امروز راه ساده‌ای برای نشان دادن
محل زندگی‌شان دارند.


برای من، آدرس‌های قدیمی 
خسته کننده و ناامید کننده بود،
اما برای میلیاردها نفر،
عامل اصلی ناکارآمدی کسب و کار است،
و رشد زیرساختها را به شدت تضعیف کرده،
و شاید به قیمت جان مردم تمام شود.
ماموریت ما تغییر آن است،
هر بار سه کلمه.


متشکرم.


(تشویق)

