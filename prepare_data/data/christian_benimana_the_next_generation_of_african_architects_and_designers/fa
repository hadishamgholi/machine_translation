
طولانی‌ترین مسافرتی که تا بحال رفتم.
سال ۲۰۰۲ بود.
فقط ۱۹ سالم بود.
اولین باری بود که سوار هواپیما می‌شدم
و اولین بار بود
که باید کشورم رواندا را ترک می‌کردم.


باید هزاران کیاومتر طی می‌کردم
تا رویایی را دنبال کنم.
آرزویی که از بچگی داشتم.
و آن آرزو این بود که یک معمار بشوم.
این کار آن زمان در کشورم غیر ممکن بود.
هیچ محلی برای تحصیل در رشته معماری نبود.
بنابراین وقتی بورسیه‌ای
برای تحصیل در چین گرفتم،
خانواده‌ام و زندگی‌ام را پشت سر رها کردم
و به شانگهای نقل مکان کردم.


لحظه شگفت انگیزی بود.
این کشور رونق ساختمانی عمده‌ای داشت.
شانگهای، خانه جدیدم،
به سرعت در حال تبدیل شدن
به شهر آسمان خراشی بود.
چین در حال تغییر بود.
پروژه‌های کلاس جهانی ساخته شده بودند
تا تصویر جدیدی از توسعه نمایان کنند.
به معنای واقعی کلمه مهندسی‌های شگفت انگیز 
برجسته و مدرن هر جایی بالا رفته بودند.
اما ورای این نماها و بناها،
بهره برداری از کارگران مهاجر متعدد،
و جابجایی‌های عظیم مردمی،
ساخت این پروژه‌ها را ممکن کرده بود.
این توسعه سریع‌السیر
به طور قابل ملاحظه‌ای به آلودگی هوایی
که امروزه چین را درگیرکرده، کمک می‌کند.


برویم به سال ۲۰۱۰،
وقتی به خانه‌ام رواندا برگشتم.
آنجا نشانه‌های توسعه مشابه چیزی
که در چین دیده بودم دیدم.
کشورم رشد اقتصادی و جمعیت را
تجربه می‌کرد و هنوز هم می‌کند.
و فشار ساختن شهرها، زیربناها و ساختمان‌ها
در اوج خود به سر می‌برد،
در نتیجه،
رونق ساختمانی کلانی هم ایجاد شده بود.


این واقعیتی است که سرتاسر قاره آفریقا هست،
و دلیل این است.
تا سال ۲۰۵۰،
جمعیت آفریقا دو برابر خواهد شد،
و به ۲/۵ میلیارد نفر خواهد رسید.
در این مرحله،
جمعیت آفریقا تقریباً کمی از جمعیت فعلی
چین و هند روی هم کمتر خواهد بود.
زیرساخت‌ها و بناهای لازم
برای سکونت این خیل عظیم مردم
در تاریخ بشریت بی سابقه است.
تخمین زدیم که تا سال ۲۰۵۰،
باید بیش از ۷۰۰ میلیون واحد مسکونی،
بیش از ۳۰۰ هزار مدرسه
و حدود ۱۰۰ هزار مرکز درمانی بسازیم.


بگذارید از یک منظر دیگر توضیح بدهم.
روزانه طی ۳۵ سال آینده،
باید هر روز،
۷ مرکز درمانی،
۲۵ مدرسه
و چیزی حدود ۶۰ هزار
واحد مسکونی بسازیم،
هر روز.


چطور قرار است همه اینها را بسازیم؟
آیا قرار است از یک مدل ساختمانی ناپایدار
مانند آنچه در چین شاهد آن بودم پیروی کنیم؟
یا می‌توانیم یک مدل منحصر به فرد آفریقایی
از توسعه پایدار و عادلانه را گسترش دهیم؟
من خوش‌بین هستم که می‌توانیم.
آفریقایی‌هایی را می‌شناسم
که اخیراً در حال انجام این کار هستند
برای مثال معمار نیجریه‌ای کونله ادیمی
و اقداماتش در زاغه‌های
شهرهای بزرگ ساحلی را در نظر بگیرید.
جاهایی مثل ماکوکو در لاگوس،
جایی که صدها هزار نفر در سرپناه‌های
موقتی و کلبه‌های پوشالی
روی آب،
بدون هیچگونه زیرساخت
و خدمات دولتی زندگی می‌کنند.
جامعه‌ای که در معرض خطر بالا آمدن 
آب دریاها و تغییرات اقلیمی قرار دارد.
و هنوز هم کسانی که در این مکان‌ها
زندگی می‌کنند الگوهایی از خلاقیت
و انگیزه برای بقا هستند.
کونله و تیمش یک مدرسه اولیه 
و پیش نمونه را طراحی کردند
که نسبت به بالا آمدن سطح دریا 
خاصیت ارتجاعی دارد.
این مدرسه ماکوکو است.
این نمونه‌ای از سازه شناور است
که می‌تواند با کلینیک ها،
خانه ها، بازارها
و دیگر زیرساخت‌های حیاتی 
که این جامعه نیاز دارد انطباق پیدا کند.
این یک راهکار هوشمندانه است
که می‌تواند زندگی ایمن این جامعه
بر روی آب‌های لاگوس را تضمین کند.


این فرانسیس کره است.
او در کشوری کار می‌کند
که در آن به دنیا آمده،
بورکینافاسو.
کره و تیمش پروژه‌هایی طراحی کرده‌اند که از
روش‌های ساخت و ساز سنتی استفاده می‌کنند.
کار کره و تیمش در جوامع
نمونه اولیه مدارسی را توسعه داده
که همه جامعه،
مثل هر پروژه دیگری در روستاهای این کشور
برای ساخت آن گرد هم می‌آیند.
بچه‌ها برای پی ریزی سنگ می‌آورند،
و زن‌ها برای ساخت آجر آب می‌آورند،
و همه برای کوبیدن کف رسی 
با هم کار می‌کنند.
با همکاری با جامعه
کره و تیمش پروژه‌هایی ساخته‌اند
که با نور کافی 
و تهویه مناسب عملکرد بهتری دارند.
آنها برای این زمینه خاص مناسب هستند
وخیلی خیلی هم زیبا هستند.


در هفت سال اخیر،
من به عنوان یک معمار
در گروه طراحی MASS کار کردم.
این یک شرکت طراحی است که کارش را
در رواندا شروع کرد.
ما در کشورهای متعددی در آفریقا
با تمرکز بر مدل‌های پایدارتر
و متعادل‌تر معماری کار کرده‌ایم،
و مالاوی یکی از آن کشورها است.
مالاوی کشوری با چشم اندازهای زیبا،
دره‌های حاصلخیز
و کوه‌های سر به فلک کشیده است.
اما یکی از بدترین نرخ‌های
مرگ و میر مادران جهان را هم دارد.
یک زن باردار در مالاوی
یا باید در خانه زایمان کند،
یا اینکه باید مسیری طولانی را
تا نزدیکترین درمانگاه پیاده طی کند.
و یکی از هر ۳۶ نفر این مادران
هنگام زایمان می‌میرد.


در مالاوی،
با افرادمان در گروه طراحی MASS،
روستای انتظار پیش از زایمان کاسونگو را
طراحی کردیم.
اینجا جایی است که زنان باردار ۶ هفته
قبل از زمان وضع حمل‌شان به آنجا می‌آیند.
در این محل مراقبت‌های
قبل از تولد انجام می‌شوند،
و آموزش‌های تغذیه
و تنظیم خانواده را فرامی‌گیرند.
درعین حال جامعه‌ای را
به همراه مادران باردار دیگر
و خانواده‌های آنها تشکیل می‌دهند.
طراحی روستای انتظار زایمان کاسونگو
از گونه‌های بومی
روستاهای مالاوی اقتباس شده
و با استفاده از مصالح 
و روش‌های واقعاً ساده ساخته شده است.
بلوک‌هایی که آنجا استفاده کردیم
از خاک همان مکان ساخته شده‌اند.
این کار باعث کاهش
اثرات کربنی ساختمان می‌شود،
اما اول و مهم‌تر از همه،
مکانی ایمن و با وقار
برای این مادران باردار فراهم می‌کند.


این مثال‌ها نشان می‌دهند
که معماری و طراحی
قدرت و ماموریت اداره
مشکلات پیچیده را دارند.
اما نکته قابل توجه این است،
که می‌توانیم مدلی از راه‌حل‌های موثر را
برای جوامع‌مان توسعه دهیم.
اما این سه مثالی که زدم کفایت نمی‌کند.
۳۰۰ مثال دیگر هم کافی نخواهد بود.
ما به اجتماعی از همه معماران
و طراحان آفریقایی
برای هدایت هزاران نمونه بیشتر نیاز داریم.


در ماه می امسال،
نشستی با معماران آفریقایی
در کیگالی تشکیل دادیم،
و بسیاری از طراحان پیشرو 
و استادان معماری آفریقایی را
که در سراسر قاره فعالیت دارند دعوت کردیم.
همه ما یک وجه اشتراک داشتیم.
همه ما خارج از کشور
و بیرون از آفریقا تحصیل کرده بودیم.
این قضیه باید تغییر می‌کرد.
اگه قرار باشد راه‌حل‌هایی منحصر به فرد
برای خودمان پیدا کنیم،
به جای تلاش برای تبدیل کیگالی به پکن
یا لاگوس به شنژن،
به اجتماعی نیاز داریم
که اعتماد به نفس طراحی نسل بعدی معماران
و طراحان آفریقایی را بسازد.


(تشویق)


در ماه سپتامبر سال گذشته،
مرکز طراحی آفریقایی را راه اندازی کردیم
تا ساخت این جامعه شروع شود.
و ۱۱ نفر را از سراسر قاره پذیرفتیم.
این یک برنامه مشارکتی
۲۰ ماهه طراحی-ساخت است.
در اینجا، آموزش می‌بینند
تا بتوانند از عهده چالش‌های بزرگی
مثل شهر نشینی و تغییرات اقلیمی بربیایند،
مثل کار کونله و تیمش.
آنها در حال کار با جوامع هستند
تا راهکارها و فرآیندهای خلاقانه 
ساخت و ساز را توسعه دهند،
مثل کار کره و تیمش.
آنها درحال یادگیری تاثیرات
سازه‌های بهتر بر سلامت هستند
مثل ما که در گروه طراحی MASS
چند سال اخیر در حال تحقیق
در این باره بوده‌ایم.
اوج همکاری ما
ساخت و طراحی یک پروژه توسط آنها است.


این مدرسه ابتدایی روهه است،
پروژه ای که آنها طراحی کردند.
آنها در جامعه فرو رفتند
تا چالش‌ها را بشناسند
و فرصت‌های موجود را کشف کنند،
مثل استفاده از دیواری
از سنگ‌های آتشفشانی محلی
برای تبدیل کل محوطه
به فضای بازی و آموزش فعال.
آنها شرایط محیطی رو سنجیدند
و سقفی ایجاد کردند تا میزان استفاده
از نور خورشید را به حداکثر برساند
و عملکرد صوتی را بهبود ببخشد.
ساخت و ساز در مدرسه ابتدایی روهه
از امسال شروع خواهد شد.


(تشویق)


و طی ماه‌های پیش رو،
همکاران مرکز طراحی آفریقایی
به همراه اجتماع روهه
دست در دست هم آن را خواهند ساخت.


وقتی از همکاران پرسیدیم
که قصد دارند بعد از پایان دوره‌شان
در مرکز طراحی آفریقایی چه کار کنند،
شپو از آفریقای جنوبی گفت
می‌خواهد روش ساخت و ساز جدیدش را
به کشورش معرفی کند،
پس می‌خواهد شرکتی خصوصی
در ژوهانسبورگ برپا کند.
زانی می‌خواست تا فرصت مهندس شدن را
برای زنان گسترش دهد.
قبل از ملحق شدن به مرکز طراحی آفریقایی
او به تاسیس سازمانی در نایروبی
برای از بین بردن خلاءهای جنسیتی 
برای زنان در زمینه مهندسی کمک کرد،
و امیدوار بود که این جنبش را
در سراسر آفریقا
و در نهایت در همه دنیا گسترش دهد.
موزس از سودان جنوبی،
تازه ترین کشور جهان،
می‌خواهد اولین 
دانشکده صنعتی را راه اندازی کند
که به مردم می‌آموزد چطور با استفاده
از مصالح محلی کشورش ساخت و ساز کنند.
موزس برای معمار شدن باید خیلی مصمم می‌بود.
جنگ های داخلی بارها
در تحصیلات معماری‌اش وقفه ایجاد کرده بود.
وقتی که برای ثبت نام
در مرکز طراحی آفریقایی تماس گرفت،
می‌توانستیم صدای گلوله را
در پس زمینه تماس مصاحبه‌اش بشنویم.
اما در میان این جنگ داخلی،
موزس به این ایده چسبید
که معماری می‌تواند راهی
برای اتصال دوباره جوامع باشد.
شما هم باید از عقیده او الهام بگیرید
که معماری خوب می‌تواند
در چگونه ساخته شدن آینده آفریقا
تغییر ایجاد کند.


از رشد بی‌سابقه آفریقا
نمی‌توان چشم پوشی کرد.
شهرهای آینده آفریقا را تصور کنید،
اما نه به شکل زاغه‌های گسترده،
بلکه به عنوان انعطاف‌پذیرترین
و اجتماعی‌ترین شهرهای روی کره خاکی.
این دست یافتنی است.
و استعداد تبدیل آن به واقعیت را داریم.
اما سفرهایی که این استعدادها را
برای وظیفه پیش رو آماده کند،
درست مثل سفر خودم،
خیلی طولانی است.
برای نسل بعد رهبران خلاق آفریقایی،
باید این سفرها رو کوتاه‌تر و ساده‌تر کنیم.
اما مهمترین چیز این است —
نمی‌توانم بیش از این تاکید کنم —
که ما باید اعتماد به نفس آنها
در طراحی را ایجاد کنیم
و به آنها قدرتی بدهیم که بتوانند
راهکارهایی که اصالتا آفریقایی
اما در سطح جهانی هستند را گسترش بدهند.


خیلی متشکرم.
(تشویق)

