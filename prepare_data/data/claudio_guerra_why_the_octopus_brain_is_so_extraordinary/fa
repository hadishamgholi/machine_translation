
چه چیزی ممکن هست که بین ما 
و هشت‌ پا مشترک باشد؟
آنها ریه و ستون فقرات ندارند، یا حتی
یک اسم جمع هم ندارند.
اما آنچه که آنها دارند این است
که توانایی حل کردن پازل را دارند،
یادگیری آنها از طریق مشاهده،
یا حتی استفاده از ابزار است،
درست مثل برخی از حیواناتی که می‌شناسیم.
و آنچه که هوش هشت‌ پا
را چنین شگفت‌انگیز می‌کند
به همین دلیل است که آنها ساختار بیولوژیکی
کاملاْ متفاوتی از ما دارند.
هشت‌ پاها نرمتناتی با بیش از
۲۰۰ گونه هستند
که متعلق به گروه سرپایان می‌باشند،
نام یونانی آنها سر- پا هست.
سرهای آنها دارای مغز بسیار بزرگی هست،
با یک مغزی که حجم آن نسبت به بدنش
مشابه با سایر حیوانات هوشمند هست،
و یک سیستم پیچیده عصبی 
تقریباً برابر با همه اعصاب یک سگ دارند.
ولی به جای اینکه در مغز متمرکز باشند،
این ۵۰۰ میلیون عصب در یک شبکه
به هم پیوسته از گانگلیون گسترش یافته‌اند
که در سه ساختار اصلی تنظیم شده‌اند.
مغز مرکزی تنها حدود ۱۰ درصد
از عصب‌ها را دارا می‌باشد،
در حالی که دو لوب بزرگ نوری
حاوی حدود ۳۰ درصد است.
و بقیه ۶۰ درصد عصب‌ها در پاهای آن هستند،
که برای انسان مثل این می‌ماند که 
بازوهای ما، خودشان مغز داشته باشند.
و این چیزی است که آنها را
بیشتر شگفت‌انگیز می‌کند.
مهره‌دارانی مانند ما اسکلت سختی دارند
که بدنمان را نگه‌ می‌دارند،
همراه با مفاصل که
به ما اجازه حرکت می‌دهد.
اما هر حرکتی قابل انجام نیست.
شما نمی‌توانید
زانو را از پشت خم کنید،
یا ساعدتان را از وسط خم کنید.
از طرف دیگر، سرپایان اصلا
استخوانی در بدن ندارند،
که به آنها اجازه می‌دهد که اندام‌هایشان 
را در هر جهتی و از هر نقطه‌ای خم کنند.
بنابراین بازوهایشان را
تقریباً به طور نامحدودی
می توانند شکل دهند
که بر خلاف آنچه ما می‌کنیم هستند.
یک کار ساده را در نظر بگیرید،
مانند برداشتن و خوردن یک سیب.
مغز انسان شامل یک نقشه‌ای عصبی
از بدن می‌باشد.
وقتی سیب را می‌بینید،
مرکز موتور مغز شما 
عضلات مناسب را فعال می‌کند،
و اجازه می‌دهد که
بازویتان نزدیک سیب شود،
و دست‌تان سیب را بردارد،
آرنج‌تان را خم کنید،
و سیب را به دهانتان ببرید.
برای یک هشت‌ پا،
فرآیند کار کاملاً متفاوت هست.
به جای یک شبکه در بدن،
مغزِ سرپایان، یک کتابخانه رفتاری دارد.
بنابراین وقتی هشت‌ پا خوراکی را می‌بیند،
مغز او بخش خاصی از بدن او را فعال نمی‌کند،
اما به جای آن یک 
واکنش رفتاری برای گرفتن دارد.
همانطور که سیگنال در شبکه حرکت می‌کند،
عصب‌های بازو پیام را دریافت کرده
و به فرمان حرکت عمل می‌کنند.
به محض اینکه بازو خوراکی را لمس می‌کند،
موجی از یک ماهیچه فعال از
نوک بازو تا ته آن حرکت می‌کند،
در حالی که بازو موج دیگری
را از نوک بازو تا ته آن برمی‌گرداند.
این سیگنال در نیمه راه بین خوراکی
و ته بازو قرار می‌گیرد،
و اجازه می‌دهد که بازو در آن نقطه خم شود.
این بدین معناست که
هر یک از بازوهای هشت‌ پا
می‌توانند برای خودشان فکر کنند.
این انعطاف پذیری شگفت انگیز
و خلاقی را به او می‌دهد
وقتی با موقعیتی جدید
یا مشکل جدیدی روبرو می‌شود،
چه برای باز کردن بطری برای رسیدن غذا،
یا فرار از یک پیچ و خم،
یا حرکت در یک محیط جدید،
تغییر در بافت و رنگ پوستش
برای هم شکلی با محیط،
یا حتی تقلید موجودات دیگر برای
ترساندن و فرار دادن دشمنانش باشد.
سرپایان ممکن است که مغز پیچیده‌ای را
خیلی قبل از وابستگان مهره دار
ما تکامل داده باشند.
و منفعت هوش هشت‌ پا
فقط برای گونه خودش نیست.
بلکه سیستم عصبی بسیار متفاوت
و سیستم مستقل تفکر فرعی آنها
الهام بخش تحقیقات جدیدی
برای توسعه ربات‌های انعطاف پذیر
ساخته شده از مواد نرم است.
و مطالعه اینکه هوش چگونه می‌تواند 
در طی این مسیر واگرای تکاملی بوجود آید
می‌تواند به ما کمک کند تا درک بیشتری از
هوش و پی‌آمدهای آن داشته باشیم.
چه کسی می‌داند چه اشکال دیگری از
زندگی هوشمندانه ممکن است باشند،
یا چگونه آنها جهان پیرامون
را پردازش می‌کنند.

