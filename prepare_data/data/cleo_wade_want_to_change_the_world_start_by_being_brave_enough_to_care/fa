
بهترین دوستم اخیراً بچه‌دار شد،
و موقعی که دیدمش،
از تماشای این موجود کوچولو و زیبا 
که وارد زندگی ما شده بود شگفت‌زده بودم.
همینطور فهمیدم که فقط 
وارد زندگی ما نمی‌شد،
او وارد جهان می‌شد،
این، جهان دیوانه که بخصوص حالا 
بطرز باور نکردنی چالش‌برانگیز هم هست.
در کارم کلی وقت صرف صحبت با مردم 
درباره این کردم که ما که هستیم،
که باید باشیم
و شفای ما چه شکلی دارد.


پس اولین باری که او را نگهداشتم،
سخنرانی تشویقی خودم را 
حاضر کرده بودم.
می‌دانید، می‌خواستم بداند
که ما نیروی‌مان را
از طریق چالش‌هایمان می‌یابیم.
می خواستم بداند که همه ما 
می‌توانیم با یک شروع کوچک
کاری بزرگ انجام دهیم.
می‌خواستم بداند که هر یک از ما 
فراتر از آنچه تصور می‌کنیم
انعطاف‌پذیری داریم.
خب من اینجا تلونیوس کوچولو
را توی بغلم دارم.
به او نگاه می‌کنم،
و ناگهان به ذهنم می‌رسد:
او نوزاد است.


(خنده)


او قرار نیست یک کلمه از حرفهایم را بفهمد.
پس بجایش، فکر کردم شاید ایده بهتری باشد
به خانه بروم و بنویسم.
پس این برای بزرگترها است،
و البته که برای تلونیوس عزیز،
وقتی که به سن خواندن آن برسد:


جهان به تو خواهد گفت،
«آدم بهتری باش.»
از جواب «بله» به آن نترس.
از شنونده خوبی بودن شروع کن.
از اینکه بهتر در خیابان قدم بزنی شروع کن.
مردم را ببین.
بگو «سلام».
بپرس چطورند و به حرفهایشان گوش کن.
از دوست خوبی بودن شروع کن،
یک والد بهتر، یک فرزند بهتر برای والدینت؛
یک خواهر یا برادر بهتر، یک دلداده بهتر، 
یک شریک بهتر.
از یک همسایه بهتر بودن شروع کن.
فردی را که نمی‌شناسی
ملاقات کن و او را بشناس.


جهان به تو خواهد گفت،
«می‌خواهی چه کار کنی؟»
نترس که جواب دهی
«می‌دانم که هر کاری را نمی‌توانم انجام دهم
اما یک کاری می‌توانم بکنم.»
به اتاقهای بیشتری برو و بگو،
«برای کمک اینجایم.»
با بخشندگی صمیمی شو.
هر آنچه را می‌توانی ببخش، 
و هر آنچه می‌توانی را انجام بده.
دلار، سنت و وقتت را انفاق کن،
عشق بورز،
قلب و روحت را ببخش.


جهان به تو خواهد گفت،
«به صلح نیازمندیم.»
صلح را در وجودت بیاب.
آن را مقدس بدار.
آن را با خود به همه جا ببر.
صلح را نمی‌توان با دیگران آفرید 
یا به اشتراک گذاشت
اگر نخست آن را در وجود خود تولید نکنیم.


جهان به تو می‌گوید،
«آنها دشمن هستند.»
بحد کافی عشق بورز تا بفهمی
که تنها صرف این که کسی با تو مخالفت کند،
باعث نمی‌شود که دشمن تو باشد.
شاید برنده بحثی نشوی،
شاید نظری را عوض نکنی.
اما اگر انتخاب کنی،
همیشه می‌توانی پیروز‌ی ناشی از 
همدردی اساسی را کسب کنی —
درکی از قلب.


جهان به تو خواهد گفت،
«ما به عدالت نیاز داریم.»
تحقیق کن.
حقیقت را از ورای قصه‌هایی 
که به تو می‌گویند بیاب.
حقیقت را ورای آنچه بنظر می‌رسد بیاب.
بپرس، چرا؟
بپرس، آیا این عادلانه است؟
بپرس، چطور به اینجا رسیدیم؟
این کار را با شفقت انجام بده.
این کار را با بخشش انجام بده.
یاد بگیر بقیه را ببخشی.
با این که خودت را چطور 
واقعاً ببخشی شروع کن.
ما از اشتباهات خود بیشتر ارزش داریم.
از آن چیزی که دیروز بودیم بیشتر هستیم.
ما همگی شایسته وقار خود هستیم.
خود را در دیگران ببین.
به این دانش برس که عدالت تو، عدالت من است
و بلعکس.
آزادی برای هیچ از یک ما وجود ندارد
اگر دیگری آزاد نباشد.


(تشویق)


جهان به تو خواهد گفت:
«من خشن هستم.»
در جواب بگو،
«من نیستم.
نه با حرفهایم و نه با اعمالم.»


جهان به تو خواهد گفت:
«ما باید زمین را شفا دهیم.»
با این حرف شروع کن، «نه، متشکرم.
من کیسه پلاستیکی لازم ندارم.»
بازیافت کن، دوباره استفاده کن.
از جمع کردن یک تکه آشغال 
در محوطه زندگی خودت شروع کن.


جهان به تو خواهد گفت:
«مشکلات بیشماری هست.»
از این که بخشی از راه حل باشی نترس.
از بحث کردن درباره مسائل شروع کن.
ما نمی‌توانیم بر چیزی غلبه کنیم 
که نادیده می‌گیریم.
هر چه بیشتر راجع به چیزها حرف بزنیم،
بیشتر می‌بینیم که مسائل بهم مرتبط هستند
چون ما بهم مرتبط هستیم.


جهان به تو خواهد گفت،
«باید به نژادپرستی خاتمه دهیم.»
شفای آن را از خانواده خود شروع کن.


جهان به تو خواهد گفت،
«چطور از تعصب و جانبداری صحبت کنیم؟»
گفتگو را از سر میز آشپزخانه خود شروع کن.


جهان به تو خواهد گفت،
«تنفر زیادی هست.»
خودت را وقف عشق کن.
خودت را خیلی زیاد دوست بدار
تا بتوانی دیگران را دوست بداری
بدون مانع و بدون قضاوت.
وقتی جهان از ما سوالات بزرگی می‌پرسد
که نیازمند جوابهای بزرگ هستند،
ما دو گزینه داریم.
یک: با احساس نالایقی یا ناکارآمدی کردن،
هیچ کاری نکنیم.
دو: از یک کار کوچک شروع کنیم
و توانایی خودمان را بالا ببریم.
من مدیر امنیت ملی هستم،
و همچنین شما.
شاید کسی ما را منصوب نکرده باشد
و تایید سنا هم در بین نباشد.
اما می‌توانیم ملتی را امن کنیم.
وقتی صرفا به کسی کمک می‌کنی
که امن‌تر باشد،
آن ملت امن‌تر است.
تنها با دستی که دراز شده
و می‌گوید، «خوبی؟
من برای تو اینجایم،»
می‌توانیم ناامنی را به امنیت تبدیل کنیم.


خود را در حالی می‌یابیم 
که به جهان می‌گوییم،
«چه باید کنم؟»
«چه باید کنیم؟»
شاید سوال بهتر این باشد:
«چطور حضور پیدا می‌کنم؟»
از جهان صلح طلب می‌کنم،
اما هنگام ملاقات با خانواده و دوستانم 
با صلح حاضر می‌شوم؟
از جهان می‌خواهم به نفرت پایان دهد،
اما این حضور با عشق حاضر 
من فقط بخاطر آنانی است
که می‌شناسم یا همه؟
آیا با عشق برای آنها که با من 
اختلاف عقیده دارند حاضر می‌شوم؟
از دنیا می‌خواهم به رنج کشیدن خاتمه دهد،
اما آیا برای آدمهای رنج کشیده 
محله‌ام حضور دارم؟
ما به جهان خواهیم گفت،
«لطفا تغییر کن؛ ما به تغییر نیاز داریم.»
اما ما چطور برای تغییر
زندگی خود حاضر می‌شویم؟
چطور برای تغییر زندگی آدم‌ها 
در جامعه خود حاضر می‌شویم؟


جمیز بالدوین گفت، «حال باید همه چیز را
در دستان خودمان فرض کنیم؛
حق نداریم جور دیگری آن را فرض کنیم.»
این همیشه صحت داشته است.


هیچکسی هریت توبمان
را برای هدفش، ماموریتش
و شجاعتش نامزد نکرد.
او نگفت، «من نماینده کنگره
یا رییس جمهور ایالات متحده نیستم،
پس چطور می‌توانم در نبرد 
برای پایان دادن نظامی
به بزرگی برده‌داری مشارکت کنم؟
در عوض طی ۱۰ سال ۱۹ بار سفر کرد،
هر بار عده‌ای را آزاد کرد،
که عده آنها در نهایت ۳۰۰ نفر بود.
به کودکان آن ۳۰۰ نفر فکر کن،
نوه‌ها، نتیجه‌ها و نسلهای بعد.
اعمال زاهدانه ما
رودخانه بی‌انتهای عدالت را
موجدار می‌کند.


می‌خواهد طوفان کاترینا باشد، یا هاروی، 
ائرما یا ماریا، مردم نگفتند،
«خسارت خیلی زیاد است، چه کار باید بکنم؟»
آنها با آنچه در توانشان بود
دست بکار شدند.
آنها که قایق داشتند
سوارشان شده
و زنان و مردان و کودکانی را سوار کردند
که سر راه می‌دیدند.
مردم از دور و نزدیک شروع به کمک کردند
به دلار و سنت،
آنها قلبشان را دادند،
آنها روحشان را دادند.


ما کلی وقت صرف می‌کنیم
به این که قدرت لازم برای 
تغییر جهان را نداریم.
فراموش می‌کنیم که قدرت تغییر زندگی
یک نفر همیشه در دستان ما است.
ایجاد تغییر تنها متعلق 
به یک گروه از مردم نیست؛
به همه ما تعلق دارد.
نباید منتظر بمانید که کسی به شما بگوید
که شما هم هستید.
شروع کن.
از چیزی که داری برای انجام کارت شروع کن،
از جایی که هستی
و به شیوه خودت.


لازم نیست قهرمان باشیم،
یونیفورم بپوشیم،
خود را فعال بنامیم
یا برای مشارکت انتخاب شویم،
برای اهمیت دادن باید بحد کافی شجاع باشیم.


حال حول و حوش زمان به دنیا آمدن تلونیوس،
به جشن تولد مردی به اسم جین مورتی رفتم،
جشن ۱۰۰ سالگی او بود،
که یعنی دوران رکود بزرگ، 
جنگ جهانی دوم،
تقلاهای حقوق کارگری،
کسب موفقیت زنان برای داشتن حق رای،
جنبش حقوق مدنی،
سفر انسان به ماه، جنگ ویتنام،
و انتخاب اولین 
رئیس جمهور سیاه پوست را دیده بود.
با او نشستم و گفتم،
جین، تو در آمریکا ۱۰۰ سال زندگی کرده‌ای.
در این روزگار کنونی توصیه‌ای داری؟
به من لبخندی زد و بسادگی گفت، «بله،
تا حد ممکن با آدمهای زیادی خوب باش.»
و با مادرم رقصید،
که راستش نصف سن او را دارد،
در اتاقی پر از نسلهای 
خانواده‌‌ او و صدها نفر
از مردمی که چند هزار کیلومتر به
آنجا سفر کرده بودند تا با او جشن بگیرند،
متوجه شدم که او فقط من را نصیحت نکرده،
بلکه گام اول را یادم داده
که هر فردی از ما قادر به برداشتن آن است
اگر قصد ایجاد تاثیری واقعی و صمیمانه
بر جهان اطراف خود را همین حالا دارید.


«تا حد ممکن با آدمهای زیادی خوب باش.»


متشکرم.


(تشویق)

