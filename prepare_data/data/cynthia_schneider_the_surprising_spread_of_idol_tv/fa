
من میخواهم از شما بپرسم،
این سه نفر چه وجه اشتراکی دارند؟
شما احتمالا نفر اول رو میشناسید.
من مطمئنم شما همه از بینندگان مشتاق "آمریکن آیدل" هستید.
شما ممکنه آیدا ال جهانی ("Aydah Al Jahani") رو نشناسید،
که یکی از شرکت کنندگان، در واقع فینالیست
مسابقه شعر میلیون ها است،
که از ابوظبی پخش میشه،
و در سراسر کشورهای عربی تماشا میشه.
در این مسابقه
افراد باید اشعار جدید رو بنویسند و از بر بخونند،
در قالب شعری نباتی،
که قالب سنتی بادیه نشینی است.
و لیما سحر ("Lima Sahar") فینالیست
مسابقه خوانندگی ستاره افغان بود.


حالا، قبل از اینکه من ادامه بدم،
درسته، من میدونم که همه اینها با "بریتینز گات تلنت" ("Britain's Got Talent") شروع شد.
اما منظور من در بررسی این موضوع
اینه که به شما نشون بدم — امیدوارم که بتونم به شما نشون بدم
که چطور این مسابقه های شایسته-سالارانه،
با دسترسی یکسان برای همه،
و انتخاب برنده از طریق رای گیری با اس ام اس،
در حال تغییر جوامع قبیله ای هستند.
و من روی افغانستان تمرکز خواهم کرد
و امارات متحده عربی برای دنیای عرب،
چطور آنها (مسابقات) در حال تغییر جوامع قبیله ای هستند،
نه به وسیله معرفی ایده های غربی،
بلکه به وسیله ادغام شدن با زبان در آن مکان ها.


همه این ها با خوشی شروع شد.
(ویدیو): ما برای تماشای ستاره افغان دیرمون شده.
ما داریم میریم ستاره افغان رو تماشا کنیم. دیرمون شده.
داره دیرمون میشه.
ما باید بریم ستاره افغان رو تماشا کنیم.
س اش: این برنامه ها دارند به شکل خارق العاده عمیقی به داخل جامعه نفوذ میکنند.
در افغانستان، مردم تلاش های شگفت آوری رو میکنند
تا بتونند این برنامه رو تماشا کنند.
و شما لزوما احتیاج ندارید که تلویزیون خودتون رو داشته باشید.
مردم در سراسر کشور اونو تماشا میکنند
از جمله در مکان های عمومی.
اما این موضوع فرای تماشا کردنه،
چرا که، بخشی از این
شامل فعالیت های انتخاباتی هم میشه.
مردم چنان مشغول میشند
که داوطلبانی دارند، درست مثل داوطلبان در فعالیت های سیاسی،
که در حومه شهرها به عنوان طرفدار پخش میشند،
و برای کاندیداهاشون تبلیغ میکنند.
مسابقه دهنده ها هم خودشون رو عرضه میکنند.


حالا، البته، درجه ای خاص از وفاداری قومی هم وجود داره، اما نه به طور کامل.
چون هر سال برنده از یک گروه قومی متفاوتی بوده است.
این برنامه درها را گشوده است،
مخصوصا برای زنها.
و در آخرین دوره، دو زن در بین فینالیست ها بودند.
یکی از آنها، لیما سحر، یک پشتو از قندهار است،
یک بخش بسیار محافظه کار در کشور.
و اینجا، در فیلم مستند ستاره افغان، اون شرح میده،
که چطور دوستانش به او اصرار میکردند که این کار را نکند
و به او میگفتند که او دارد آنها را به خاطر دمکراسی ترک میکند.
اما اون با اطمینان میگه که
اون میدونه که اعضای طالبان
دارند در حقیقت با اس ام اس برای اون رای میدن.


آیدا ال جهانی هم خطراتی رو پذیرفت،
و خودش رو نشون داد برای رقابت کردن
در مسابقه شعر میلیون ها.
باید بگم که، همسرش از ابتدا اونو پشتیبانی کرد.
اما قبیله و خانواده اش به اون اصرار کردن که مسابقه نده
و خیلی مخالف بودند.
اما، وقتی او شروع به بردن کرد،
اونها دوباره ازش حمایت کردن.
معلوم میشه که رقابت و بردن از ارزش های انسانی جهانی هستن.
و او آیداست اونجا.
شعر او در مورد زنان است،
و زندگی زنان در جامعه.
پس فقط با ارائه کردن خودش،
و بودن در مسابقه همراه با مردان —
این رای گیری برنامه رو نشون میده —
یک مثال خیلی مهم رو برای زن های جوان قرار میده —
اینها زن های جوان در بین مخاطبین برنامه هستن —
در ابوظبی، و همچنین مردمی که در مخاطبین تماشاگر هستند.


حالا شما ممکنه فکر کنید که "آمریکن آیدل"
ممکنه یه روش آمریکایی کردن رو معرفی کنه.
اما در حقیقت، درست برعکسش در حال وقوعه.
با استفاده از این مدل محبوب تعامل
برای فرهنگ سنتی و بومی،
اون در حقیقت داره، در منطقه خلیج، سرعت می بخشه به احیای
علاقه به شعر نباتی،
و همچنین به لباس و رقص و موسیقی سنتی.
و برای افغانستان
جایی که طالبان موسیقی رو برای سال های زیادی ممنوع کرده بود،
این امر داره موسیقی سنتی اون ها رو دوباره معرفی میکنه.
آنها آهنگ های پاپ نمیخونن،
بلکه موسیقی افغان میخونن.
و اونها همچنین یاد گرفته اند که چطور با آرامش ببازند،
بدون اینکه از برنده کینه ای به دل بگیرند.
(خنده)
این چیز کوچکی نیست.


و نوعی نسخه نهایی
از این مدل "آمریکن آیدل"،
که به تازگی در افغانستان ظاهر شده،
برنامه جدیدیه به نام "کاندیدا".
و در این برنامه مردم
برنامه های کاری رو ارائه میدن که سپس به رای گذاشته میشن.
خیلی از اونها هنوز برای انتخاب شدن به عنوان رئیس جمهور خیلی جوان هستند.
اما با مطرح کردن موضوعات،
اونها روی رقابتهای انتخاباتی تاثیر میگذارن.
پس برای من، ماهیت دیده نشده،
اینه که چطور برنامه های واقعی-تلویزیونی داره واقعیت رو جهت میده.
متشکرم.
(تشویق)

