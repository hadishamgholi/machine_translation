
هنگامی که نگاه‌ام می‌کنید
چه فکر می‌کنید؟
یک زن مذهبی؟ یک متخصص؟
شاید هم یک خواهر روحانی.
یا تحت ستم،
شستشوی‌ مغزی داده شده،
یک تروریست.
یا فقط یکی که خط امنیتی فرودگاه را
به تاخیر می‌اندازد.
این یکی واقعا درست هست.


(خنده)


اگر برخی از برداشتهای شما منفی هست،
من واقعا سرزنشتان نمی‌کنم.
این چیزیست که رسانه‌ها از افرادی
مانند من تصویر کرده‌اند.
یک مطالعه نشان داد
که ۸۰ درصد از پوشش خبری درباره
اسلام و مسلمانان منفی هست.
و مطالعات نشان داده که بیشتر آمریکایی‌ها
می‌گویند که مسلمانی را نمی‌شناسند.
حدس می‌زنم که مردم با رانندگان
تاکسی اوبرشان صحبت نمی‌کنند.


( خنده تماشاگران)


خب، برای برخی از شما که
هرگز یک مسلمان ندیده‌اید،
از ملاقات شما خوشوقتم.
بگذارید به شما بگویم من که هستم.
من یک مادر هستم، عاشق قهوه—
دبل اسپرسو، با خامه.
من درونگرا هستم.
من یک متعصب دیوانه تناسب اندام هستم.
من یک مسلمانم که امور دینی‌
و روحانیم را انجام می‌دهم
اما نه مثل لیدی گاگا که می‌گوید،
چونکه عزیزم، من اینگونه به دنیا نیامدم.
این یک انتخاب بود.


هنگامی که ۱۷ ساله بودم،
تصمیم گرفتم که بیرون بیایم.
نه مانند یک فرد همجنسگرا،
مثل بعضی از دوستهام
بلکه به عنوان یک مسلمان،
و تصمیم گرفتم که حجاب بپوشم،
سرم را بپوشانم.

دوستان فمینیستی من مات و مبهوت شدند:
«چرا تو خودت را سرکوب می کنی؟»
خنده‌دارترین چیز این بود که،
در حقیقت در آن زمان، آن کار
یک بیان استقلال فمنیستی بود؛
از فشاری که من به عنوان
یک ۱۷ ساله احساس می‌کردم،
برای مطابقت با یک استاندارد
کامل و دست نیافتنی از زیبایی.
من بصورت منفعل دین
پدر و مادرم را نپذیرفتم.
من با قرآن دست و پنجه نرم کردم.
من آن را خواندم، اندیشیدم
پرسش کردم و شک کردم
و در نهایت ایمان آوردم.
رابطه من با خدا —
در نگاه اول توام با عشق نبود.
یک اعتماد و یک تسلیم آهسته بود
که به هر آنچه در قرآن می خواندم
عمق می‌بخشید.
زیبایی آهنگین آن 
گاهی اشک مرا جاری می‌کند.
من خودم را در آن می‌بینیم.
و احساس می‌کنم که خدا مرا می‌شناسد
آیا هرگز احساس کردید که کسی شما 
را تماشا می‌کند، و کاملا شما را درک می‌کند
و در هر حالتی عاشق توست؟
حسی که ایجاد می‌کند اینگونه است.


و خب بعدا، من ازدواج کردم،
و مانند دیگر مصریان خوب،
حرفه ام را به عنوان
یک مهندس آغاز کردم


(خنده)


من بعد از ازدواجم
صاحب یک فرزند شدم
و من اساسا داشتم در رویای
مصری-آمریکایی زندگی میکردم


و سپس آن صبح شوم
سپتامبر ۲۰۰۱.
فکر می‌کنم خیلی از شما دقیقا
میدانید که آن صبح کجا بودید.
من توی آشپزخانه نشسته بود
و صبحانه می‌خوردم
و من به صفحه تلویزیون نگاه کردم
و واژه‌ی «خبر فوری» را دیدم.
دود بود،
هواپیماها وارد ساختمان شدند،
مردم از ساختمان می پریدند بیرون
این دیگر چی بود؟
یک حادثه؟
یک اشتباه؟
شوک من به سرعت به خشم تبدیل شد.
کی چنین کاری می‌کند؟
و من کانال را عوض کردم و شنیدم،


«... مسلمان های تروریست ...»
«... به نام اسلام ...»
«... خاورمیانه ایها ...»
«... جهاد ...»
«...مکه را باید بمباران کنیم.»
وای خدای من.


نه تنها به کشور من حمله شد،
بلکه در یک چشم به هم زدن
کارهای یک نفر دیگر
من را از یک شهروند
به یک مظنون تبدیل کرد.


همان روز، ما باید
از میان آمریکای مرکزی رانندگی می‌کردیم
تا به یک شهر جدید برویم
تا تحصیلات تکمیلی را شروع کنیم.
و من یادم است که در
صندلی مسافر نشسته بودم
و در سکوت رانندگی می‌کردیم،
تا آنجایی که میشد روی صندلی دولا شدم،
برای اولین بار در زندگی ام،
می‌ترسیدم کسی بداند که مسلمان هستم.


ما آن شب در شهر جدید
به آپارتمانمان رفتیم،
حس یک دنیای
کاملا متفاوت را داشتیم.
و بعد من می‌شنیدم، می‌دیدم
و می‌خواندم
اخطارهای سازمانهای اسلامی ملی را
صحبتهایی مثل
«مواظب باشید»، «هوشیار باشید»
«در محیطهای روشن بمانید»
«تجمع نکنید».


من تمام هفته را خانه ماندم.
و به جمعه آن هفته رسیدیم،
روزی که مسلمانان برای عبادت
جمع می‌شوند.
و هنوز هشدارها این بودند که،
«این جمعه ی اول را نروید،
این می‌تواند یک هدف باشد.»
و من اخبار را نگاه می‌کردم،
تمام آنها را دنبال می‌کردم.
بصورت قابل درکی، احساسات بسیار
جریحه‌دار شده بود،
من همچنین گفته‌هایی در مورد
حملات به مسلمانان می‌شنیدم،
یا کسانی که تصور می‌شد مسلمانند
بیرون کشیده می‌شدند،
و در خیابان مورد 
ضرب و جرح قرار می‌گرفتند.
مساجدی به آتش کشیده شده بودند.
و من فکر کردم که ما باید در خانه بمانیم.


و هنوز، انگار چیزی درست نبود.
بخاطر اینکه افرادی که 
به کشور ما حمله کرده بودند
به کشور ما حمله کرده بودند.
من متوجهم که مردم از تروریستها
عصبانی بودند.
خب که چی؟ من هم چنین بودم.
و خب اینکه مجبور باشی همیشه
خودت را توضیح دهی آسان نیست.
من از سوالها ناراحت نمی‌شوم، 
من سوالها را دوست دارم.
این تهمت‌ها هستند که سخت هستند.


ما امروزه می‌شنویم که افراد چیزهایی 
می‌گویند مثل،
«مشکلی در این کشور وجود دارد، و
آن مسلمانان هستند.
چرا از شرشان خلاص نشویم؟»
خب بعضی از مردم می‌خواند مسلمانان
را تحریم کنند و مساجد را ببندند.
در مورد جامعه من طوری صحبت می‌کنند
انگار ما توموری
در بدن امریکا هستیم.
تنها سوال این است که آیا ما 
بدخیم هستیم یا خوش خیم؟
می‌دانید یک تومور بدخیم را کامل 
از میان برمی‌دارید
و یک تومور خوش خیم را فقط
تحت مراقبت قرار می‌دهید.


انتخابها معقول نیستند چرا که
این سوال اشتباه است.
مسلمانان مثل تمام امریکاییها توموری
در بدن امریکا نیستند،
ما یک اندام حیاتی هستیم.


(تشویق حضار)


ممنونم.


(تشویق)


مسلمانان مخترعان و معلمان هستند،
امدادگران و قهرمانان المپیک.


خب آیا بستن مساجد می‌خواهد امریکا
را امن‌تر کند؟
ممکن است بعضی از جا پارکها را آزاد کند،
اما تروریسم را تمام نخواهد کرد.
رفتن به مسجد معمولا با داشتن
دیدگاه‌های مدارا انگیزتر با افراد
دیگر ادیان
و مشارکت مدنی بیشتر
مربوط است.
و همونطور که اخیرا یک رئیس پلیس
در منطقه واشنگتون دی سی
به من گفت،
حقیقتا افراد در مساجد تندرو نمی‌شوند.
آنها در ساختمانشان، یا در اتاق خوابشان
جلوی یک کامپیوتر تندرو می‌شوند.
و چیزی که شما در مورد فرآیند تندرو شدن
در می‌یابید‌،
این است که بصورت آنلاین شروع می‌شود،
اما اولین چیزی که رخ می‌دهد
این است که فرد از جامعه آنها طرد می‌شود،
و حتی از خانواده‌اش،
و در نتیجه گروه تندرو می‌تواند آنها را
شستشوی مغزی دهد
تا باور کنند که آنها، تروریستها، 
مسلمانان واقعی هستند،
و هرکس دیگری که از رفتار و ایدئولوژی
آنها بدش می‌آید
دشمن یا مرتد است.
پس اگر بخواهیم از تندروی پیشگیری کنیم،
باید کاری کنیم که مردم به رفتن 
مسجد را ادامه دهند.


خب، بعضی از شما استدلال خواهید کرد که
اسلام یک مذهب خشن است.
به هرحال، گروهی مانند داعش پایه ی وحشیگری
خود را بر قرآن قرار داده است.
خب، بعنوان یک مسلمان، بعنوان یک مادر
بعنوان یک انسان،
فکر می‌کنم ما باید هرکاری که می‌توانیم
انجام دهیم تا گروهی مثل داعش را متوقف کنیم
اما ما با آنها هم قصه خواهیم شد
اگر آنها را نماینده اعتقادات ۱/۶ میلیارد
انسان در نظر بگیریم.


(تشویق)


متشکرم.


داعش همان رابطه ای را با اسلام دارد
که کوکلاکس کلان با مسیحیت دارد.


(تشویق)


هردو گروه ادعا دارند که ایدئولوژی‌شان را
برپایه کتاب مقدسشان قرار داده‌اند.
اما اگر به آنها نگاه کنید انگیزش آنها از
آنچه که در کتاب مقدسشان می‌خوانند نیست.
درنده‌گی آنهاست که باعث می‌شود چنین
چیزهایی از کتاب مقدس برداشت کنند.


اخیرا، یک امام برجسته به من داستانی را
گفت که مرا غافلگیر کرد.
او گفت که دختری پیش او آمد
چون در مورد پیوستن به داعش
فکر می‌کرد.
و من واقعا شگفت‌زده شدم و از او پرسیدم،
آیا او با یک رهبر مذهبی تندرو
در ارتباط بوده؟
و او گفت که مسئله کاملا برخلاف این بوده
که هر روحانی که او با او صحبت کرده بوده
او را ساکت کرده،
و گفته که خشم او، حس نبود عدالت 
در دنیایی که در او بوده
او را به دردسر خواهد انداخت.
و با نبودن جایی برای ارتباط
و برای خشمش
او هدفی برای استثمار
توسط تندروهایی شد که به او
راه حلی وعده می‌دادند.
چیزی که این امام انجام داد این بود که 
او را به خدا و به جامعه اش دوباره متصل کرد
او اورا بخاطر خشمش شرمنده نکرد—
بجای آن به او راههای سازنده
برای ایجاد تغییر واقعی در دنیا نشان داد.
آنچه او در آن مسجد آموخت مانع از پیوستن
او به داعش شد.


من به شما کمی در مورد اینکه
چطور اسلام هراسی بر من و خانواده‌ام
ضربه می‌زند گفته‌ام.
اما این چطور به عامه آمریکاییها 
ضربه می‌زند؟
این چطور به دیگران ضربه می‌زند؟
چطور مصرف ۲۴ ساعته ترس در روز به سلامت
دموکراسی ما ضربه می‌زند؟
سلامتی آزاد اندیشی ما


خب، یک مطالعه، در حقیق چندین تحقیق در
نوروساینس (عصب شناسی)
نشان می‌دهد که هنگامی که ما می‌ترسیم
حداقل سه چیز رخ می‌دهد.
ما استبداد، انطباق پذیری و پیشداوری‌ها
را بیشتر می‌پذیریم.
یک تحقیق نشان داد که هنگامی که اشخاص 
دربرابر داستانهای جدیدی
که در مورد مسلمانان منفی بودند قرار گرفتند
آنها بیشتر حمله نظامی به کشورهای مسلمان
و سیاستهایی که حقوق مسلمانان امریکایی را
کاهش می‌دهند را پذیرا شدند.


خب، این فقط آکادمیک نیست.
وقتی شما به زمانی که احساسات ضد اسلامی
بین سالهای ۲۰۰۱ تا ۲۰۱۳ گل کرد
نگاه کنید،
این اتفاق سه بار رخ داد،
اما این حول حملات تروریستی نبود.
این در حین جنگ عراق و در طول دو دوره
انتخابات بود.
پس اسلام هراسی تنها پاسخ طبیعی به 
تروریسم اسلامی نیست
آنطوری که من انتظار داشتم.
در حقیقت می‌تواند وسیله‌ای برای
کنترل عامه مردم باشد،
که بنیان اصلی جامعه آزاد،

که شهروندان معقول و آگاه است،
را فاسد می‌کند.
مسلمانان مانند قناریهای 
داخل معادن زغال سنگ هستند.
ممکن است ما اولین‌هایی
باشیم که حسش می‌کنیم،
اما هوای آلوده ترس به همه 
ما آسیب می زند.


(تشویق)


یک تخصیص گناه جمعی
فقط در مورد اینکه مجبور باشی همیشه خودت
را توضیح دهی نیست.
ضیا و همسرش یسر یک زوج جوان بودند
و در چپل هیل، کارولینای شمالی می‌زیستند،
جایی که هردو به دانشگاه می‌رفتند.
ضیا یک قهرمان ورزشی بود.
او به دانشکده دندانپزشکی می‌رفت،
با استعداد و آینده دار ....
و خواهرش به من می گفت که او شیرین‌ترین،
و بخشنده‌ترین انسانی بود که او می‌شناخت.
خواهرش او را در آنجا ملاقات کرده بود و او
رزومه‌اش را به خواهرش نشان داده بود
و او شگفت‌زده شده بود.
گفته بود، « کی برادر کوچک من اینچنین مرد 
جوان کاملی شده است؟»
فقط چند هفته پس از ملاقات سوزان از
برادرش و همسر جدید او،
همسایه آنها،
کریگ استیون هیکس،
آنها را به قتل رساند،
به همراه خواهر یسر، رزان، که در آن
بعد از ظهر به ملاقات آنها رفته بود،
در داخل ساختمان آنها،
به شیوه اعدام،
پس از اینکه بیاناتی بر ضد مسلمانان در 
فیسبوکش نوشته بود.
او به ضیا ۸ بار شلیک کرده بود.
پس تعصب نه تنها غیر اخلاقیست
بلکه می‌تواند کشنده هم باشد.


خب به داستان خودم برگردم.
پس از ۱۱ سپتامبر چه رخ داد؟
آیا ما به مسجد رفتیم یا اینکه بدنبال 
امنیت در خانه ماندیم؟
خب ما صحبتش را کردیم،
و این ممکن است شبیه یک تصمیم
کوچک باشد، اما برای ما
این در مورد نوع آمریکایی بود که ما 
خواستیم برای زندگی کودکانمان داشته باشیم
کشوری که می خواست ما را با ترس کنترل کند
یا کشوری که ما زندگی مذهبیمان را در آنجا
آزادانه داشتیم.
پس ما تصمیم گرفتیم که به مسجد برویم.
و پسرم را در صندلیش در ماشین گذاشتیم.
کمربندش را بستیم، و ساکت و مشتاق به
به سمت مسجد راندیم.
و من او را بیرون آوردم کفش هایم را درآوردم
و بداخل نمازخانه رفتم
و چیزی که دیدم باعث شد بایستم.
آنجا کاملا پر بود.
و امام بیانیه‌ای خواند،
در تشکر و خوش آمد گویی مهمانانمان،
چرا که نصف حضار
مسیحیان ، یهودیان، بوداییان، بی دینان.
مردم با ایمان و بی ایمان.
آمده بودند، نه برای اینکه به ما حمله کنند،
بلکه تا در همراهی با ما ایستادگی کنند.


(تشویق)


من در آنجا فرو ریختم.
این مردم آنجا بودند چرا که رشادت 
و شفقت را،
بر پیشداوری و ترس، برگزیده بودند.


شما کدام را انتخاب می‌کنید؟
شما در این زمانه ترس و تعصب
کدام یک را بر می‌گزینید؟
آیا شما هم محتاط عمل خواهید کرد؟
یا شما به کسانی می‌پیوندید که می‌گویند
ما بهتر از این هستیم؟


متشکرم.


(تشویق)


از شما بسیار متشکرم.


هلن والترز: خب دالیا، بنظر می‌رسد
که احساسات را بر انگیختی
اما من در عجبم،
تو به کسانی که ممکن است استدلال کنند که
تو یک سخنرانی TED ارائه می‌دهی،
تو مشخصا عمیق فکر می‌کنی
تو در یک اندیشکده خلاق کار می‌کنی،
تو یک استثنا هستی، تو از قاعده خارج هستی.
تو به این افراد چه می‌گویی؟


دالیا مجاهد: به آنها می‌گویم نگذارید
این سن حواس پرتتان کند
من کاملا عادی هستم
من یک استثنا نیستم.
داستان من غیر معمول نیست.
من همانقدر عادی هستم که آنها هستند.
وقتی شما به مسلمانان اطراف دنیا بنگرید—
و من این کار را انجام دادم، من بزرگترین
تحقیقی که تاکنون روی
مسلمانان اطراف دنیا صورت گرفته 
را انجام داده‌ام.—
مردم چیزهای عادی می‌خواهند.
موفقیت برای خانواده‌شان می‌خواهند،
شغل می‌خواهند
و می‌خواهند که در صلح زندگی کنند.
پس من به هیچ عنوان یک استثنا نیستم.
وقتی کسانی را می‌بینید که نسبت به قاعده
استثنا بنظر می‌رسند،
اغلب این قاعده عمومی است که ناقص است،
نه که آنها استثنایی بر آن هستند.


از شما بسیار متشکرم.
دالیا مجاهد.


(تشویق)

