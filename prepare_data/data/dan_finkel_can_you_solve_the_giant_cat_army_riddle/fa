
دکتر شرودینگر بدذات پرتوی رشدی ساخته
و می‌خواهد با آن سپاهی
از گربه‌های غول‌پیکر به وجود بیاورد
و شهر را غرق وحشت کند.
گروه ماموران مخفی شما
رد او را تا آزمایشگاه زیرزمینی‌اش زده‌اند.
شما به داخل می‌ریزید
و می‌بینید... یک تله است!


دکتر شرودینگر خود را به اتاق بعدی رسانده
تا دستگاهش را فعال کند
و موقع خروج صفحه کنترل را
از کار انداخته است.


خوشبختانه، هم‌گروهی‌های شما
در ابزار جاسوسی خبره هستند.
مامور دلتا به داخل صفحه کنترل نفوذ کرده
و بعضی از عملکردهای آن را
از نو به کار انداخته است.
در این حین، مامور اپسیلون
دوربین‌های نظارت را
برای یافتن رمز عبور جستجو کرده است:
۲،
۱۰،
۱۴.


تنها کاری که باید بکنید وارد کردن
این اعداد است و بعد آزاد می‌شوید.
اما مشکلی هست.
صفحه کنترل فقط سه دکمه دارد:
یکی که عدد نمایشگر را با ۵ جمع می‌کند،
یکی که ۷ را جمع می‌کند،
و یکی که جذر عدد را می‌گیرد.
باید خروجی نمایشگر
به ترتیب اعداد ۲، ۱۰ و ۱۴ باشند.
اشکالی ندارد اگر در میان راه
اعداد دیگری نمایش داده شوند،
اما هیچ راهی برای بازنشانی نمایشگر نیست،
پس اگر ۲ را گرفتید،
باید ادامه دهید تا به ۱۰ و ۱۴ برسید.


علاوه بر این، مامور دلتا توضیح می‌دهد
که تله‌های دیگری هم در دستگاه هست.
اگر یک عدد را بیش از یک بار نمایش دهد،
عددی بیش از ۶۰ نمایش دهد،
یا عددی اعشاری را نشان دهد،
اتاق منفجر خواهد شد.


حالا، نمایشگر صفر را نشان می‌دهد،
و زمان دارد از دست می‌رود.
تنها یک راه برای حل معما هست،
با چند تغییر کوچک.
رمز را چطور وارد می‌کنید
تا از مخفیگاه دکتر شرودینگر فرار کنید
و اوضاع را ختم به خیر کنید؟
اگر می‌خواهید خودتان معما را حل کنید
ویدیو را اینجا متوقف کنید!


جواب در: ۳


۲


۱.


به گزینه‌ها نگاهی می‌کنید.
جمع کردن ۵ یا ۷ عدد را زیاد می‌کند،
و دکمه جذر آن را کوچک خواهد کرد.
اما فقط چند گزینه محدود هست
که می‌توانید از آن دکمه استفاده کنید،
۴
۹
۱۶
۲۵،
۳۶،
و ۴۹.
دوست دارید ۴ یا ۱۶ را انتخاب کنید.
بعد می‌توانید دکمه جذر را
یک یا دو بار بزنید و به ۲ برسید.
اما هیچ کدام را نمی‌توانید
فقط با دکمه ۵ و ۷ بسازید.
چه کار می‌کنید؟


به اعداد دیگری که می‌توانید
جذرشان را بگیرید نگاهی می‌اندازید.
به ۹ نمی‌توانید برسید.
۲۵ و ۴۹ شما را به ۵ یا ۷ برمی‌گردانند،
و همین حالا هم می‌توانید
به هرکدام از آنها برسید.
۳۶ تنها گزینه شما است.


۵ را جمع می‌کنید،
۷،
۵،
۷،
۵،
۷،
و بعد دکمه جذر را فشار می‌دهید.
چرا این طوری ۵ ها و ۷ ها را وارد کنید؟
تا حدودی اختیاری است،
اما می‌دانید که باید از ۱۰، ۱۴،
و مربع‌های کامل اجتناب کنید،
چون بعداً به آنها احتیاج دارید.
این شما را به ۶ می‌رساند.
کمکی می‌کند؟
با نگاهی به گزینه‌هایتان، می‌بینید
که ۱۶ الان در دیدرس شماست.
دو بار دیگر ۵ را
جمع می‌کنید تا به آن برسید.
بعد دکمه جذر را دو بار می‌زنید.
این شما را به ۲ می‌رساند.
مسیر را درست آمده‌اید!


حالا ۱۰.
با جمع کردن به تنهایی
نمی‌توانید به آن برسید،
پس باید به مربع دیگری برسید.
جذر گرفتن از ۹ یا ۲۵
شما را به جاهای خوبی می‌رساند،
اما مشخص می‌شود
که از ۲ نمی‌شود به ۲۵ رسید.
پس ۷ را جمع می‌کنید تا به ۹ برسید،
و بعد دوباره جذر آن را می‌گیرید.
این شما را به ۳ می‌رساند.
دوباره با جمع کردن آن با ۷
به ۱۰ خواهید رسید.


در نهایت، باید به ۱۴ برسید.
معکوس که فکر می‌کنید، تصور می‌کنید
پیش از ۱۴ کجا می‌توانید باشید:
۷ یا ۹.
اما ۹ نمی‌شود چون قبلاً
از آن استفاده کرده‌اید.
اما اگر اول بتوانید ۴۹ را به دست بیاورید
می‌توانید به ۷ برسید.
تا رسیدن به آن اعداد را جمع می‌کنید،
و مراقب هستید که هیچ کدام از اعدادی
که تا کنون زده‌اید را دوباره نزنید.
راه‌تان را با دقت می‌پیمایید،
و پنج ۵ و دو ۷ را با هم جمع می‌کنید.
بعد، با جذر گرفتن به ۷ می‌رسید،
و یک ۷ دیگر هم با آن جمع می‌کنید.
در باز می‌شود،
و شما از کمین بیرون می‌روید.


به لطف توانایی‌های حل مسئله شما،
گروه‌تان گربه‌های شرودینگر را
در آخرین لحظه ممکن از جعبه خارج می‌کنند.
مثل شرودینگر، شما هم می‌توانید
از یک چیز مطمئن باشید:
او زمان زیادی را در 
جعبه خودش سپری خواهد کرد.

