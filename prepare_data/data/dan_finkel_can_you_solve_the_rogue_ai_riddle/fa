
یک هوش مصنوعی خصومت‌آمیز به نام NIM
کامپیوترهای دنیا را تسخیر کرده است.
شما تنها کسی هستید
که توانایی از کار انداختن آن را دارد،
و فقط یک شانس خواهید داشت.


شما به درون آزمایشگاه
مخفی NIM راه پیدا کرده‌اید،
و حالا در قایقی هستید که روی
۲۵ طبقه آب برق‌دار شناور است.
شما دستگاه کنترلی ساخته‌اید
که می‌تواند سطح آب را کم کند
و آن را از شبکه‌های کنار اتاق‌ها خارج کند.
اگر بتوانید سطح آب را تا ۰ پایین بیاورید،
می‌توانید کلید خاموش شدن دستی را بزنید،
NIM را خاموش کنید،
و دنیا را نجات دهید.
با این حال، هوش مصنوعی می‌داند که شما آنجا
هستید، و آن هم می‌تواند سطح آب را کم کند،
و آن را از دریچه پایین
آزمایشگاه به بیرون بمکد.
اگر NIM سطح آب را تا ۰ پایین بیاورد،
شما از آزمایشگاه به بیرون مکیده خواهید شد،
و ماموریت شکست می‌خورد.


کنترل تخلیه آب بین شما و NIM جابجا می‌شود،
و هیچ کس نمی‌تواند نوبت خود را رد کند.
هر کدام هر بار فقط می‌توانید ۱،
۳،
یا ۴ طبقه سطح آب را کم کنید.
هر کس که در نوبت خودش به سطح ۰ برسد
در این دوئل مرگبار برنده خواهد شد.
متوجه باشید که هیچ کس نمی‌تواند
سطح آب را تا زیر صفر پایین ببرد؛
اگر سطح آب ۲ بود،
تنها حرکت موجود ۱ طبقه کم کردن سطح آن است.


شما می‌دانید که NIM تمام
نتایج ممکن رقابت را محاسبه کرده است،
و به روشی بازی می‌کند
که احتمال برنده شدنش را به حداکثر برساند.


اول نوبت شماست.
چطور می‌توانید نجات پیدا کنید
و هوش مصنوعی را خاموش کنید؟
اگر می‌خواهید خودتان معما را حل کنید
ویدیو را در اینجا متوقف کنید.
جواب در: ۳
جواب در: ۲
جواب در: ۱


نمی‌توانید هیچ چیز را به شانس وابگذارید -
NIM تا جای ممکن از این سود خواهد برد.
و شما هم باید برای هر حرکت
احتمالی آن واکنش داشته باشید.


حقه این است که از جایی که می‌خواهید
برسید شروع کنید و به عقب بیایید.
می‌خواهید کسی باشید
که سطح آب را به ۰ می‌رساند،
که یعنی وقتی نوبت کنترل به شما می‌رسد
می‌خواهید سطح آب در ۱، ۳، یا ۴ باشد.
اگر سطح آب در ۲ بود،
تنها انتخاب شما این است
که آن را ۱ طبقه کم کنید،
که به انجام حرکت برنده
توسط NIM منجر خواهد شد.
اگر سطوح آب را با رنگ علامت بزنیم،
می‌توانیم یک اصل کلی در بازی ببینیم:
طبقه‌های «بازنده» داریم مثل ۲،
که فارغ از اینکه کسی که از آنجا
شروع می‌کند چه کار بکند، خواهد باخت.
و سطوح برنده داریم، که هر کس
که نوبتش را از آنجا شروع کند
می‌تواند برنده شود یا حریف را
در یک سطح بازنده قرار دهد.
پس غیر از ۱، ۳، و ۴
طبقه‌های ۵ و ۶ هم سطوح برنده هستند،
چون می‌توانید از آنجا
حریف را به طبقه ۲ برسانید.


۷ چطور؟
از ۷، هر حرکتی بکنید
حریف را به طبقه برنده می‌رساند،
پس این هم یک طبقه بازنده است.
و می‌توانیم همین طور
در آزمایشگاه بالا بیاییم.
اگر نوبت خود را از ۱، ۳، یا ۴ طبقه
بالای یک طبقه بازنده شروع کنید،
در یک طبقه برنده خواهید بود.
در غیر این صورت، محکوم به باخت خواهید بود.


همین طور تمام راه را
تا طبقه ۲۵ بالا می‌آیید.
اما به عنوان میانبر،
متوجه می‌شوید که از طبقه ۸ تا ۱۱
دقیقا مثل طبقات ۱ تا ۴ رنگ خورده ‌اند.
از آنجا که رنگ یک طبقه با توجه به ۱،
۳، و ۴ طبقه زیر آن تعیین می‌شود،
پس یعنی طبقه ۱۲ هم رنگ طبقه ۵ خواهد بود،
۱۳ هم رنگ ۶،
۱۴ هم رنگ ۷، و به همین ترتیب.


به طور مشخص، طبقات بازنده مضارب ۷ هستند،
و دو تا بالاتر از مضارب ۷.
حالا از جایگاه اولی‌تان در طبقه ۲۵،
باید مطمئن شوید در هر نوبت حریف
از یک طبقه بازنده حرکت را شروع می‌کند —
حتی اگر یک بار NIM
از یک طبقه برنده شروع کند،
بازی برای شما تمام شده است.
پس تنها انتخاب شما در نوبت اول
۴ طبقه کم کردن سطح آب است.
فارغ از اینکه هوش مصنوعی چه کار کند،
می‌توانید ادامه دهید
و آن را در طبقات بازنده نگهدارید
تا اینکه به ۰ برسید
و کلید خاموش دستی را بزنید.


و به این صورت، از فاجعه پیشگیری خواهد شد.
حالا، برگردیم به گونه
کم استرس‌تر چرخیدن در اینترنت.

