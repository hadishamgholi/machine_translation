
در جستجوی یک گرگینه هستید
که در شهر شما وحشت ایجاد کرده است.
پس از ماه‌ها کارآگاه بازی،
متهمان را به پنج نفر محدود کرده‌اید:
شهردار،
خیاط،
نانوا،
بقال،
و نجار.


آنها را با نقشه‌ای ساده
برای شام دعوت کرده‌اید:
مربعی از پادزهر گرگینهٔ نادر
در غذای هرکدام می‌ریزید.
متاسفانه، بز خانگی‌تان
همین حالا چهارتا از مربع‌ها را خورد،
و فقط یکی برای‌تان باقی مانده است.


خوشبختانه، مربع باقی‌مانده ۵۰ گرم است،
و حداقل مقدار موثر ۱۰ گرم است.
اگر بتوانید مربع را دقیقاً
به پنج قسمت مساوی تقسیم کنید
برای همه پادزهر کافی خواهید داشت.


باید از یک ابزار برش لیزری
برای بریدن مربع استفاده کنید؛
روش‌های دیگر دقت لازم را ندارند.
۸ نقطه هست که می‌توانند به عنوان
نقطه شروع یا پایان برش در نظر گرفته شوند.
برای استفاده از ابزار،
باید نقطه‌ها را جفتی وارد کنید
و به لیزر بگویید کجا
شروع کند و کجا پایان دهد،
و بعد لیزر تمام برش‌ها را
هم‌زمان انجام می‌دهد.


اشکالی ندارد که مربع‌ها را
به هر تعداد تکه که می‌خواهید ببرید،
فقط باید در نهایت به قسمت‌های
۱۰ گرمی تقسیم شده باشند.
اما نمی‌توانید مربع را تا کنید
یا طور دیگری آن را تغییر دهید،
و فقط یک بار می‌توانید
از لیزر استفاده کنید.
ماه کامل دارد بالا می‌آید،
و تا لحظه‌ای دیگر کسی به گرگ
بدل خواهد شد و شما را تکه پاره خواهد کرد
مگر اینکه پیش از آن او را مداوا کنید.


چطور می‌توانید پادزهر را
درست به پنج قسمت تقسیم کنید،
گرگینه مرموز را درمان کنید
و همه را نجات دهید؟


اگر می‌خواهید خودتان معما را
حل کنید، ویدیو را اینجا نگه‌دارید.


جواب در ۳


جواب در ۲


جواب در ۱


وقتی به معماهای بریدن
و چیدن دوباره می‌رسید،
معمولاً بهتر است
که واقعا یک تکه کاغذ بردارید
و شروع به بریدن کنید
تا ببینید به چه می‌رسید.
اگر BF و DH را ببریم، به چهار تکه
می‌رسیم، اما ما پنج تا می‌خواهیم.
شاید راهی باشد تا از ربع‌ها
کمی بتراشیم و به یک‌پنجم برسیم.
بریدن BE اول خوب به نظر می‌رسد،
اما آن برش آخر
یک چهارم از یک چهارم را می‌برد،
و یک تکه ۳/۱۶ باقی می‌گذارد:
کمی کمتر از یک‌پنجم،
که برای درمان گرگینه کافی نیست.


اگر از BE شروع می‌کردیم چطور؟
این به ما یک ربع می‌دهد.
و آیا راهی هست که کمی از آن بتراشیم؟
هم DG و هم CH خوب به نظر می‌رسند.
اگر یک برش دیگر از A تا F بزنیم،
شروع می‌کنیم به فهمیدن چیزی.


با این چهار برش - از B به E،
D به G و F به A،
و H به C - چهار مثلث داریم
و یک مربع در وسط.
اما قطعه‌های مثلث را
می‌توان دوباره طوری چید
که مربع‌هایی درست مانند وسطی ایجاد کنند.
این یعنی پادزهر را درست
به پنج قسمت تقسیم کرده‌ایم!


نکته جالب درباره این گونه مسائل
این است که هرچند حل آنها
از طریق هندسه ممکن است،
در واقع امتحان کردن
و عملی پیش رفتن ساده‌تر است.
اگر مسئله گفته بود مثلا ۲۴ نقطه برش،
این روش زیاد قابل اعتماد نبود،
اما با ۸ نقطه، احتمالات ممکن زیاد نیستند.


مخفیانه در غذای شهروندان دارو می‌ریزید
و ماه کامل در آسمان ظاهر می‌شود.
و بلافاصله، دگردیسی افتضاحی شروع می‌شود.
بعد، همان طور ناگهانی برعکس می‌شود.
اندازه‌گیری‌تان دقیق بود،
و مردم و حیوانات شهر
می‌توانند کمی راحت‌تر بخوابند.

