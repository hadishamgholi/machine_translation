
با کشف یک توده سنگ فضایی در سیاره RH-1729
دانشمندان سراسر جهان برای
کشف رازهای آن در رقابت هستند.
گروه مهندسی شما برای مطالعه آن
کاوشگری ظریف ساخته است.
کاوشگر مجموعه‌ایست از ۲۷ واحد مکعبی
که می‌توانند تمام آزمایش‌های علمی لازم
برای بررسی توده سنگی را انجام دهند.
واحدها می‌توانند به طور خودکار
به صورت مکعبی ۳×۳×۳ دربیایند،
و هر یک از واحدها می‌تواند
در هر جایی از مکعب قرار بگیرد،
و در هر جهتی.
همچنین می‌تواند خود را متلاشی کند
و دوباره در هر جهت دیگری چیده شود.


حالا برسیم به وظیفه شما.
کاوشگر به پوشش محافظ مخصوصی
برای هر یک از محیط‌های بسیار سختی
که از آنها عبور می‌کند نیاز دارد.
پوشش قرمز آن را در برابر
سرمای عمق فضا عایق می‌کند،
پوشش بنفش از آن در برابر حرارت بالا
در هنگام ورود به جو RH-1729 محافظت می‌کند،
و پوشش سبز سپری است در برابر
طوفان‌های الکتریکی سیاره بیگانه.


می‌توانید پوشش را به هر یک
از وجه‌های ۲۷ واحد کاوشگر اعمال کنید
به هر صورتی که دوست دارید،
اما هر وجه می‌تواند
تنها یک رنگ به خود بگیرد.
باید پیدا کنید چطور رنگ‌ها را اعمال کنید
تا مکعب‌ها بتوانند خود را از نو سرهم کنند
تا فقط قرمز را نشان دهند،
بعد بنفش،
بعد سبز.


چطور می‌توانید پوشش‌های رنگی را
روی ۲۷ مکعب قرار دهید
تا کاوشگر بتواند این سفر را انجام دهد؟


اگر می‌خواهید خودتان معما را
حل کنید ویدیو را در اینجا متوقف کنید.


می‌توانید با قرمز کردن
سطح یک مکعب کامل شروع کنید،
چون به هر حال به آن نیاز دارید.
بعد می‌توانید آن را به ۲۷ تکه
تقسیم کنید، و ببینید چه دارید.


۸ مکعب گوشه هست،
که هر کدام سه وجه قرمز دارند،
۱۲ مکعب لبه داریم
که دو روی هر کدام قرمز است،
و ۶ مکعب سطحی که یک وجه آنها قرمز است،
و یک مکعب مرکزی، که هیچ وجه قرمزی ندارد.
تا اینجا در مجموع ۵۴ وجه را قرمز کرده‌اید،
پس به همین تعداد برای مکعب‌های سبز
و بنفش هم احتیاج دارید.
وقتی کارتان تمام شد، باید ۵۴ وجه را قرمز،
۵۴ وجه را سبز،
و ۵۴ وجه را بنفش کرده باشید.
یعنی ۱۶۲ وجه، که دقیقا تعداد وجه‌های
تمام مکعب‌ها در مجموع است.
پس هیچ جایی برای اتلاف نیست.


اگر راهی برای این کار باشد،
احتمالاً بسیار قرینه است.
شاید این بتواند کمکتان کند.


به مکعب مرکزی نگاه می‌کنید.
بهتر است آن را نیمی سبز و نیمی بنفش کنید،
تا بتوانید از آن برای گوشه‌های
دو مکعب دیگر استفاده کنید،
و هیچ وجهی را هدر ندهید.
باید مکعب‌های مرکزی که سبز
و بنفش نداشته باشند هم داشته باشیم.
پس دو مکعب گوشه از مکعب قرمز برمی‌دارید
و ۳ وجه سفید یکی را بنفش،
و ۳ وجه سفید دیگری را سبز می‌کنید.


حالا ۶ مکعب سطحی دارید
که یک روی هر کدام قرمز است.
این یعنی ۵ وجه هرکدام سفید باقی مانده است.
می‌توانید آنها را نصف کنید.
در گروه اول ۳ وجه را سبز
و ۲ وجه را بنفش می‌کنید؛
در گروه دوم، ۳ وجه را بنفش و ۲ وجه را سبز.
با احتساب تقارن،
این کار را با از نو چیدن رنگ‌ها
دوباره انجام می‌دهید.
این به شما ۶ مکعب با ۱ روی سبز،
۶ مکعب با ۱ روی قرمز،
و ۶ مکعب با ۱ روی بنفش می‌دهد.


آنچه تا حالا رنگ زده‌اید را می‌شمارید،
و می‌بینید برای هر رنگ ۸ مکعب گوشه،
۶ مکعب لبه،
و ۶ مکعب وجهی
و یک مکعب مرکزی دارید.
این یعنی فقط به ۶ مکعب لبه دیگر
به رنگ‌های سبز و بنفش نیاز دارید.
و دقیقا ۶ مکعب دیگر باقی مانده،
که ۴ وجه از هرکدام سفید است.
۲ وجه از هرکدام را
سبز و ۲ وجه را بنفش می‌کنید.


و حالا مکعبی دارید که برای مسافرتی
باورنکردنی عالی رنگ‌آمیزی شده است.
در فضای عمیق خود را
طوری می‌چیند که کاملا قرمز باشد،
به جو RH-1729 که وارد می‌شود
خود را بنفش می‌کند،
و وقتی از طوفان‌های الکتریکی
می‌گذرد سبز می‌شود.
وقتی به توده سنگی می‌رسد،
متوجه می‌شوید به چیزی دست یافته‌اید
که از ازل رویای بشر بوده است:
ارتباط فرازمینی.

