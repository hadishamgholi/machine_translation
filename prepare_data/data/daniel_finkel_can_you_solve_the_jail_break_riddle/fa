
زمان‌بندی‌تان شما و شریکتان را
به بدنام‌ترین سارقان بانک غرب بدل کرده است.
حالا، به آن زمان‌بندی نیاز دارید
تا در فرار از زندان به دادتان برسد.
در زمان مقرر، شما در حیاط
کنار حصار الکتریکی در حال قدم زدن هستید.
شریکتان علامت می‌دهد،
و درست ۴۵ ثانیه بعد،
مدار الکتریکی حصار قطع می‌شود.
بعد از یکی دو ثانیه دوباره
به صورت خوکار روشن خواهد شد،
اما اگر بجنبید،
آزاد به خانه خواهید رفت.


و بعد وحشت‌زده متوجه می‌شوید،
ساعت مچی‌تان شکسته،
و وقتی برای تعمیر آن نمانده است.
علامت داده می‌شود،
و اگر حتی اشتباهی کوچک
در شمردن ۴۵ ثانیه بکنید،
برشته خواهید شد.


جیب‌هایتان را نگاه می‌کنید،
و چیزی پیدا می‌کنید که ممکن است کمک کند،
یک فندن و دو فیوز که قبلاً
در برنامه کار در زندان درست کرده‌اید.
هر فیوز یک نخ فتیله است،
و اگر یک سر آن را روشن کنید
درست یک دقیقه خواهد سوخت.
مشکل اینجاست که هرچند فیوزها
یکنواخت به نظر می‌رسند،
یکنواخت نمی‌سوزند،
پس مثلاً اگر یکی را نصف کنید،
یک طرف ممکن است
از طرف دیگر طولانی‌تر بسوزد.


هر لحظه ممکن است شریک‌تان علامت بدهد،
و شما هم باید حرکت‌تان را بکنید.
چطور می‌توانید از فیوزها و فندک استفاده کنید
تا دقیقاً ۴۵ ثانیه را اندازه بگیرید؟


اگر می‌خواهید خودتان معما را حل کنید،
ویدیو را اینجا متوقف کنید.
جواب در ۳
جواب در ۲
جواب در ۱


طول فیوز ممکن است چیزی به شما نگوید،
اما می‌دانید که درست ۶۰ ثانیه طول می‌کشد
تا فیوزها از اول تا آخر بسوزند.
بینش اصلی این است:
اگر یک فیوز را از یک سر
روشن کنید و ۳۰ ثانیه بسوزد،
۳۰ ثانیه از آن فیوز باقی خواهد ماند.
اگر آن را از سر دیگر روشن می‌کردید،
بعد از سی ثانیه درست به همان نقطه می‌رسید.
یعنی اگر آن را همزمان از دو سر روشن کنید،
دقیقاً ۳۰ ثانیه خواهد سوخت.


اما پانزده ثانیه باقی‌مانده را
چطور حساب می‌کنید؟


اینجا فیوز دوم به کار می‌آید.
اگر یک فیوز ۳۰ ثانیه‌ای بود،
دوباره می‌توانستید
از همان حقه استفاده کنید
تا سرعت سوختن را دو برابر کرده
درست ۱۵ ثانیه داشته باشید.
و متوجه می‌شوید که می‌توانید
فیوز دوم را هم کوتاه کنید
و یک سر آن را همزمان
با فیوز دیگر روشن کنید.
در لحظه‌ای که فیوز اول تمام می‌شود،
۳۰ ثانیه از فیوز دوم باقی مانده است.


درست وقتی که این‌ها را متوجه شده‌اید،
علامت شریک‌تان را می‌بینید،
و از جا می‌جهید تا شروع کنید.
چهار انتهای فیوزها را جمع می‌کنید
و سه تا را روشن می‌کنید.
در لحظه‌ای که اولی تمام می‌شود،
سر دیگر فیوز دوم را روشن می‌کنید.
وقتی سوسوزنان به پایان رسید،
می‌دانید که درست ۴۵ ثانیه گذشته است،
و حصار برقی خاموش شده است.
تا وقتی که سکسکه کنان دوباره روشن شود،
شما از حصار گذشته‌اید
و آزادانه در خانه هستید.

