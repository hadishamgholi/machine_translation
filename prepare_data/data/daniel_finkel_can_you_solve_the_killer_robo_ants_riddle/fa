
خبر خوب اینکه روبات‌های مورچه‌ای شما
موفقیت‌آمیز هستند!
خبر بد اینکه شما تصادفاً
به آنها توانایی شلیک لیزری کشنده دادید
...و نمی‌توانید آن را خاموش کنید.
پنج دقیقه فرصت دارید آنها را متوقف کنید
پیش از آنکه لیزر آنلاین شود.


تا آن زمان،
تمام روبات‌های مورچه‌ای شما
در زیست‌گاه خود با سرعتی برابر با
دقیقا ۱ متر بر ثانیه راه می‌روند.
اگر با هم برخورد کنند
یا به بن‌بست بربخورند،
بلافاصله دور می‌زنند
و از راهی که آمده‌اند برمی‌گردند.
وقتی پنج دقیقه تمام شد،
لیزرشان را روشن می‌کنند،
خودشان را آزاد می‌کنند،
و در دنیا جاری می‌شوند،
و همین طور که پیش می‌روند
ردی از نابودی به جای می‌گذارند.


تنها شانس شما برای متوقف کردن آنها
وارد کردن دو لوله مکنده
اضطراری به درون زیستگاه
و مکیدن مورچه‌ها است
پیش از آنکه رها شوند.
لوله‌ها می‌توانند از طریق یک لایه
که جلوی زیستگاه را پوشش داده
به هر جایی از آن وارد شوند
و هر مورچه‌ای که از کنار آنها رد شود
به داخل مکیده شده و غیرفعال می‌شود.
وقتی لوله‌ها نصب شدند
دیگر نمی‌توانید آنها را جابجا کنید
مگر اینکه سوراخی باقی بگذارید
که روبات‌های مورچه‌ای
از آن بیرون خواهند ریخت،
پس انتخاب نقطه درست کلیدی است.


زیستگاه از مجراهای یک متری درست شده است.
وقتی روبات‌ها به یک تقاطع می‌رسند،
به صورت تصادفی تصمیم می‌گیرند
چپ، راست، یا جلو بروند.
تنها در صورتی به عقب برمی‌گردند
که به یک روبات دیگر یا به بن‌بست بخورند.


متاسفانه، صدها روبات مورچه‌ای
درون زیستگاه هست،
و اگر حتی یکی هم فرار کند،
خسارت زیادی به بار خواهد آورد.


در حالی که تنها پنج دقیقه فرصت باقی است،
کجا باید ۲ لوله مکنده را قرار دهید
که همه روبات‌های مورچه‌ای را به داخل بمکد؟
اگر می‌خواهید خودتان معما را حل کنید
ویدیو را در اینجا متوقف کنید.
جواب در: ۳
جواب در: ۲
جواب در: ۱


درحالی که روبات‌های مورچه‌ای در تمام
زیستگاه در حال کمانه کردن هستند،
ممکن است متوقف کردن آنها
پیش از آن که فرار کنند
غیر ممکن به نظر برسد.
اما این وضعیت از آنچه
به نظر می‌رسد ساده‌تر است.
دلیل این است.


تصور کنید فقط دو روبات داشتیم
که به سمت هم می‌خزیدند.
وقتی به هم برخورد می‌کنند، بلافاصله
جهت خود را برعکس می‌کنند.
و توالی این رویدادها چگونه می‌شد
اگر در عوض از کنار هم رد می‌شدند؟
دقیقا مانند قبل به نظر می‌رسید
و بعد از برخورد آنها،
موقعیت‌شان را باهم عوض می‌کردند.
هر بار که یک جفت روبات مورچه‌ای
به هم برسند این اتفاق می‌افتد.
زیرا هویت هر یک از مورچه‌ها اهمیتی ندارد،
شما فقط باید بفهمید
لوله‌ها را کجا باید بگذارید
که بدون وقفه از هر جای زیستگاه
که مورچه‌ها شروع کنند
در کمتر از ۵ دقیقه
تمام آنها را بگیرند.


درک این حالت و حل آن خیلی ساده‌تر است.
قرار دادن لوله‌ها مکنده در تقاطع‌ها
که سه یا چهار مجرا به هم می‌رسند
به نظر می‌آید بهترین قمار شماست
زیرا از آنجاست که روبات‌های
مورچه‌ای ممکن است
در غیر این صورت تغییر جهت دهند
و لوله‌ها را رد کنند.


فقط چهار تقاطع داریم...
کدام دو تا را باید انتخاب کنید؟


تقاطع بالا سمت راست باید یکی از آنها باشد.
اگر نباشد، یک مورچه که از این تقاطع
به سمت بن‌بست می‌خزد
ممکن است چهار دقیقه دیگر راه برود
تا دوباره به تقاطع برگردد
و بعد در هر یک از سه جهت دیگر
حداقل یک دقیقه دیگر قدم بزند.
وقتی یک نازل را بالا سمت راست قرار دادید،
تنها گزینه دیگری که احتمال دارد کار کند
پایین سمت چپ است.
برای اینکه ببینید کار می‌کند،
مورچه‌ای را درون زیستگاه تصور کنید.
در بدترین حالت، مورچه ممکن است
درست از کنار لوله مکنده
شروع کند و از آن دور شود.
اما در تمام آن بدترین حالت‌ها،
مورچه ممکن است
پیش از آنکه به درون مکنده مکیده شود
۴ متر حرکت کند.
هیچ انتخاب دیگری از بین دو تقاطع دیگر
گرفتن همه مورچه‌ها در پنج دقیقه را
تضمین نمی‌کند.


همه آنها را که جارو کردید،
از یک بحران عظیم پیشگیری کرده‌اید.
پیش از آنکه دوباره
با روبات‌های مورچه‌ای ور بروید،
اول یک روبات مورچه‌خوار آماده کنید.
و جالب نیست اگر بتواند
پرواز کند و از دهانش آتش بیرون بیاید؟
ابداً امکان ندارد مشکلی پیش بیاید!

