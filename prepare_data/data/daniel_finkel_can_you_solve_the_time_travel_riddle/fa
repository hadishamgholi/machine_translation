
کارآموزی شما در آزمایشگاه
دکتر رمزی خیلی خوب بوده است.
تا اینکه پروفسور، تصادفا
در یک دروازه زمانی قدم می‌گذارد.
فقط یک دقیقه وقت دارید
داخل دروازه بپرید و او را نجات دهید
پیش از آنکه بسته شود
و او در تاریخ گیر بیفتد.


وقتی از آن گذشتید دروازه بسته خواهد شد،
و تنها راه بازگشت شما ساختن یک دروازه جدید
با استفاده از گره‌های زمانی
آزمایشگاه‌تان است.
گره‌های فعال شده بوسیله
اتصالات تاکیون قرمز یا آبی
به هم وصل می‌شوند.
گره‌های بیشتری را فعال کنید و آنها
به تمام گره‌های موجود
در محل وصل می‌شوند.
به محض اینکه یک مثلث قرمز یا آبی
با یک گره در هر گوشه به وجود بیاید،
دری در زمان باز می‌کند
که شما را به حال برمی‌گرداند.
اما رنگ هر اتصال
به صورت تصادفی ظاهر می‌شود،
و هیچ راهی برای انتخاب
یا تغییر رنگ آن نیست.


و یک مسئله دیگر هم هست:
هر گره یک ناپایداری زمانی ایجاد می‌کند
که احتمال فروریختن دروازه را
هنگام عبور از آن بالا می‌برد.
پس هرچه کمتر با خود ببرید بهتر است.
دروازه در حال بسته شدن است.
حداقل تعداد گرهی که باید با خود ببرید
تا مطمئن باشید یک مثلث قرمز یا آبی
خواهید ساخت و به حال برخواهید گشت چندتاست؟


اگر می‌خواهید خودتان معما را حل کنید،
ویدیو را اینجا متوقف کنید!
جواب در: ۳
جواب در: ۲
جواب در: ۱


سوال چنان پرمغز است که شاخه‌ای از ریاضی
به نام نظریه رمزی از آن توسعه یافته است.
نظریه رمزی منزلگاه
سوالات دشوار مشهوری است.
این یکی هم آسان نیست،
اما اگر به صورت سیستماتیک با آن
مواجه شوید می‌شود کارهایی کرد.
فرض کنید فقط سه گره با خود ببرید.


کافی خواهد بود؟ نه -
برای مثال، اگر دو اتصال آبی شوند
و یکی قرمز، برای همیشه
در گذشته گیر خواهید افتاد.
چهار گره کافی خواهد بود؟ نه -
اینجا هم چیدمان‌های متعددی هست
که به یک مثلث قرمز یا آبی منجر نمی‌شود.
پنج تا چطور؟
مشخص می‌شود که چیدمانی از اتصالات هست
که از به وجود آمدن یک مثلث
آبی یا قرمز جلوگیری می‌کند.
این مثلث‌های کوچک‌تر شمرده نمی‌شوند
زیرا در هر گوشه یک گره ندارند.


اما، شش گره همیشه یک مثلث
آبی یا قرمز به وجود خواهد آورد.
به این صورت، می‌توانیم بدون بررسی
تمام حالت‌های ممکن این را اثبات کنیم.


تصور کنید گره ششم را فعال کنید،
و در نظر بگیرید چطور ممکن است
به پنج گره دیگر متصل شود.
به یکی از شش روش:
با پنج اتصال قرمز، پنج اتصال آبی،
یا ترکیبی از قرمز و آبی.
حواستان باشد که هر احتمال
حداقل سه اتصال یک رنگ دارد
که از این گره می‌آیند.


بیایید نگاهی فقط به گره‌ها در انتهای دیگر
آن اتصالات هم رنگ بیندازیم.
اگر اتصالات آبی باشند،
پس هر اتصال آبی اضافه بین آنها
به ما یک مثلث آبی خواهد داد.
پس تنها راهی که ممکن است به مشکل بربخوریم
این است که اتصالات بین آنها قرمز باشد.
اما آن سه اتصال قرمز
خود به ما یک مثلث قرمز می‌دهند.
هر اتفاقی بیفتد، یک مثلث
قرمز یا آبی خواهیم داشت،
و دری رویمان باز می‌شود.
از طرف دیگر،
اگر سه اتصال اولی به جای آبی قرمز بودند،
هنوز همان استدلال
با رنگ‌های برعکس جواب می‌دهد.
به بیان دیگر، فارغ از اینکه
اتصالات چه رنگی دارند،
شش گره همواره یک مثلث قرمز یا آبی
و درگاهی به خانه به وجود خواهد آورد.


پس شش گره برمی‌دارید
و داخل دروازه می‌پرید.
امیدوار بودید این کارآموزی درس‌های
باارزشی برای زندگی به شما بدهد.
انگار زمان زیادی لازم نبود.

