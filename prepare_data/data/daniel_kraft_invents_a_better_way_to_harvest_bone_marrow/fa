
من دکتر سرطان کودکان هستم
و محقق سلول های بنیادی در دانشگاه استنفورد
که تخصص بالینی من پیوند مغز استخوان است.
امروز، با الهام گرفتن از سخنرانی جیل بولت تیلور در سال گذشته،
من مغز يك انسان نیاوردم،
اما یک لیتر از مغز استخوان با خود آوردم.
مغز استخوان در واقع چیزی است که ما برای
نجات جان دهها هزار بیمار استفاده میکنیم
که بسیاری از آنها دچار بیماری های مزمن پیشرفته ای مثل لوکمی و لیمفوما
و بیماری های دیگر هستند.


خوب، مثلا چند سال قبل است و من در حال انجام كار پژوهشي خود در مورد پیوند در دانشگاه استنفورد هستم.
من در اتاق عمل هستم و این هم باب است
اهدا کننده داوطلب ما.
ما مغز استخوان وی را به آن سر کشور فرستادیم تا زندگی
یک کودک مبتلا به لوکمی را نجات بدیم.
چگونه ما این مغز استخوان را برداشت کردیم؟
خوب ما تمام تیم اتاق عمل را داریم، بیهوشی عمومی، پرستاران،
و دکترهای دیگري كه کنار من هستند.
باب روی تخت است و ما این سوزن کوچک را استفاده میکنیم.
میدونید، خیلی بزرگ نیست.
و روشی که ما این کار را انجام میدهیم این است که خیلی ساده
این را از بافت نرم عبور میدهیم
و استخوان سفت را سوراخ می کنیم،
و وارد لگن میشویم.
و هر بار چیزی حدود 10 میلی لیتر از مغز استخوان را
با یک سرنگ بیرون میکشیم.
و به پرستار میدهیم تا آن را داخل ظرف بریزه.
بعد او آن را به من برمیگرداند. و ما این کار را دوباره و دوباره تکرار میکنیم.
معمولاً حدود 200 بار.
و در انتها بازوهای من درد می گیرند و دستم پینه می بنده.
بیچاره باب،
پشتش الان شبیه چیزی مثل این شده،
مثل پنیر سوییسی.


خوب من دارم فکر میکنم که این روش طی 40 سال گذشته تغییر نکرده است.
و احتمالاً روش بهتری وجود دارد که این کار انجام شود.
و به اين خاطر من به روشي اندیشیدم که حداقل ورود را نیاز داشته باشد.
و وسيله جدیدي که ما آن را دستگاه استخراج‌كننده مغز استخوان می نامیم.
این آن وسیله است.
نحوه کار دستگاه استخراج‌كننده مغز استخوان اینجا نشان داده شده است.


و مریض استاندارد و شفاف ما.
بجای چند ده بار وارد شدن به استخوان،
فقط یک بار وارد می شویم، از جلو یا عقب لگن.
یک لوله منعطف داریم که موتور داره
و سرش یک حلقه سیمی خاص دارد که داخل قسمت ترد مغز استخوان باقی می ماند
و حرکت آن در امتداد محیط لگن است.
بنابراین شما را قادر می سازد که خیلی سریع
مغز استخوان غنی را از طریق یک سوراخ بیرون بکشید.
ما می تونیم چندین بار از همان سوراخ استفاده کنیم.
نیازی به ربات نیست.
بنابراین خیلی سریع، باب فقط یک سوراخ در بدنش ایجاد میشه، بیهوشی موضعی،
و این برداشت نیازی به بستری شدن بیمار ندارد.


من چندین نمونه ساختم. یک بودجه کمی هم از استنفورد گرفتم.
و در خصوص آن كمي بيشتر كار کردم.
و اعضای تیم ما این تکنولوژی را توسعه دادند.
و در نهایت روی دو حیوان بزرگ و خوک آزمایش کردیم.
و در کمال تعجب فهمیدیم که ما نه تنها مغز استخوان را بیرون می آوریم،
بلکه فعالیت سلول های بنیادی که ما با این دستگاه استخراج‌كننده مغز استخوان بیرون آورده‌ایم
ده برابر بیشتر از نتیجه استفاده از وسایل دیگر است.
این وسیله سال گذشته توسط FDA (سازمان غذا و داروی آمریکا) تایید شد.


این یک مریض واقعي است. میتونید لوله را ببینید که با انعطاف خود در مسیرهای خم حرکت میکند.
اینجا از یک سوراخ در بدن همان مریض دو بار استفاده شده.
این کار فقط با بی حسی موضعی و به صورت سرپایی انجام شده است.
و ما دوباره سه تا شش برابر سلول بنیادی بیشتری
نسبت به روش اوليه استانداردی که روی همان مریض امتحان شد گرفتيم.


اصلاً چرا این موضوع مهم هست؟ مغز استخوان غنی ترین منبع برای استخراج سلول های بنیادی بالغ هست.
همه شما در مورد سلول های بنیادی جنینی میدانید.
آنها پتانسیل بالایی دارند اما آنها هنوز وارد آزمایش های پزشکی نشده اند.
سلول های بنیادی بالغ در تمام بدن ما وجود دارند،
که شامل سلول های بنیادی تشکیل دهنده خون در مغز استخوان نیز می باشد.
که ما از آنها به عنوان روش های درمانی سلول های بنیادی
طی 40 سال استفاده کرده ایم.
در دهه اخیر میزان استفاده از
سلول های بنیادی مغز استخوان برای درمان بیماری های دیگر
مثل بیماری قلبی، عروقی،
ارتوپدی، مهندسی بافت،
حتی در عصب شناسی برای درمان پارکینسون،
و دیابت، بسیار افزایش داشته است.


كار ما تازه تمام شده است و امسال در حال آماده سازي
نسخه دوم دستگاه استخراج‌كننده مغز استخوان براي ارائه در بازار هستیم.
امیدواریم که این وسیله سلول بنیادی بیشتری را استخراج کند.
که منجر به نتیجه بهتر خواهد شد.
این می تواند افراد بیشتری را ترغیب کند تا
اهدا کننده مغز استخوان حیات بخش باشند.
این حتی می تواند شما را قادر سازد تا
مغز استخوان خودتان را وقتی که جوان تر و سالم تر هستید ذخیره کنید،
تا در آینده وقتی به آن نیاز دارید از آن استفاده کنید.
و در انتها، این هم یک عکس از
نجات یافتگان ما توسط پیوند مغز استخوان،
که هر ساله در استنفورد در کنار هم جمع می شوند.
خوشبختانه این تکنولوژی به ما اجازه میدهد که
تعداد بیشتری از این نجات یافتگان در آینده داشته باشیم.
متشکرم.


(تشویق حضار)

