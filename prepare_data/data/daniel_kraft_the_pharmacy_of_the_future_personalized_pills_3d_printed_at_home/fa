
ما در یک کشور دارویی زندگی می‌کنیم.
در سال جاری ۴/۵ میلیارد نسخه دارویی
توسط پزشکانی مثل من،
فقط در آمریکا تجویز خواهد شد.
یعنی ۱۵ نسخه به ازای هر مرد، زن و کودک.
و غالباً بیشتر ما،
تعداد سرسام‌آوری از قرص، دستورالعمل،
عوارض جانبی و دارو‌های یکسان
برای همه را تجربه می‌کنیم
که در بسیاری از موارد چنانکه
تجویز شده مصرف نمی‌کنیم.
و این موضوع با هزینه‌های گزافی همراه است،
که وقت، پول و سلامتی ما را تلف می‌کند.
و در این عصری که اطلاعات
به صورت تصاعدی افزایش می‌یابد،
فکر می‌کنم می‌توانیم و باید بهتر عمل کنیم.
پس بگذارید سری
به چالش‌هایی که داریم بزنیم
و برخی راه حل‌ها را بررسی کنیم.
بگذارید با این واقعیت شروع کنیم
که بسیاری از داروها بر کسانی
که تجویز شده است عمل نمی‌کنند.
میزان اثر مثبت ده داروی اول مصرفی
در آمریکا در سال جاری،
فقط بین یک از چهار تا یک از ۲۳
برای مصرف کنندگان است.
اگر شما نفر اول اثر گرفته باشید
که عالی است ولی در مورد دیگران چه؟
و بدتر اینکه، اگر چه داروها اثر نمی‌کنند
ولی همچنان عوارض جانبی را
به همراه دارند.
آسپرین را مصرف می‌کنیم —
حدود یک نفر از
چهار نفر ما که آسپرین را برای کاهش
خطر بیماری‌های قلبی‌عروقی
مصرف می‌کند بطور ناشناخته‌ای
در مقابل آسپرین مقاوم است.
ولی همچنان خطر خونریزی گوارشی که سالانه
جان هزاران نفر را می‌گیرد وجود دارد.
واکنش‌های نامطلوب دارویی مثل این
بر اساس برخی تخمین‌ها،
چهارمین عامل اصلی مرگ و میر
در آمریکاست.
پدربزرگ خودم فوت شد
پس از مصرف یک دوز از آنتی‌بیوتیک
که موجب از کار افتادن کلیه‌هایش شد.
حالا واکنش‌های نامطلوب دارویی
و عوارض جانبی
اغلب به میزان مصرف ارتباط داده می‌شوند.
من در حوزه اطفال آموزش دیده‌ام —
خردسالان، داخلی — بزرگسالان،
خب، یک شب من در بخش
مراقبت‌های ویژه نوزادان پزشک کشیک بودم،
و به دقت در حد میلی‌گرم
به یک نوزاد تحت نظر
تجویز دارو می‌کردم،
شب بعد — در اورژانس کشیک بودم،
و یک ورزشکار ۲۰۰ پوندی یا یک بیمار
پیر زمین‌گیر را درمان می‌کردم،
بر اساس قاعده و در اکثر موارد
کیست که میزان یکسانی
از دارو را تجویز کند.
به این معنا که در بیشتر موارد
برای فرد ورزشکار کم
و برای پیر زمین‌گیر زیاد تجویز می‌کردم.
و گذشته از سن و وزن،
ما معمولاً اختلافات جنسی و نژادی را
در میزان تجویز لحاظ نمی‌کنیم.
اکنون، غیر از این می‌دانیم که چالش عظیمی
با عدم پذیرش یا پایبندی کم داریم.
بسیاری که تجویز‌های ما را دریافت می‌کنند
یا مصرف نمی‌کنند یا اشتباه مصرف می‌کنند.
می‌دانید ۴۰ درصد بزرگسالان
بالای ۶۵ سال در آمریکا
در عین حال بیش از پنج نوع دارو
بعنوان نسخه دریافت می‌کنند.
گاهی بیش از ۱۵ نوع.
حتی بهبود اندکی در پایبندی به طور چشمگیری
می‌تواند پول و زندگی مردم را حفظ کند.
بنابراین هنگامی که به آینده فکر می‌کنیم،
شما فکر می‌کنید موقعیتی که امروز
در آن قرار داریم، وقتی در مورد
دارو‌های هوشمند، شخصی شده و هدف‌گذاری شده،
اینترنت اشیا، ژن‌درمانی
و هوش مصنوعی می‌شنویم،
نقطه‌ای است که پیشاپیش به عصر
پزشکی جدید رسیده‌ایم.
اما در واقعیت امر در عصری از
پزشکی تجربی، حدس و خطا
و غیردقیق قرار داریم.
فکر می‌کنم بهتر می‌توان عمل کرد.
چه می‌شد اگر می‌توانستیم راه‌هایی را
تصور کنیم که مصرف دارو را آسان‌تر کنند؟
تا دوز دقیق و ترکیب مناسب را دریافت کنیم؟
چه می‌شد اگر می‌توانستیم پا را از
دنیای به اصطلاح
مدرن امروز فراتر نهیم. 
دنیای برش‌زن‌های قرص و دستگاه فکس
به عصری که می‌توانیم نتایج بهتر
و هزینه‌های کمتری داشته باشیم،
زندگی مردم را نجات دهیم
و در فضای قفسه داروها صرفه‌جویی کنیم؟
خب، من فکر می‌کنم بخشی
از راه حل، همین راه‌های نوظهور است
که می‌توانیم اطلاعات سلامت را
اندازه‌گیری و به یکدیگر متصل کنیم.
امروزه، داریم در دنیایی واکنشگر
و حساس نسبت به بیماری زندگی می‌کنیم،
انبوهی از اطلاعات
که از آن استفاده نمی‌شود.
ما می‌توانیم به سمت جهانی
پیوسته‌تر، سریعتر، فعالتر
و واقعاً حساس نسبت به سلامت حرکت کنیم.
و بخشی از آن با ظهور دنیای
خودمحاسب آغاز می‌شود،
ما امروزه می‌توانیم بسیاری از فیزیولوژی
و رفتار‌های خود را اندازه‌گیری کنیم،
و اغلب می‌توانیم در تلفن‌ها
و ترازو‌های خود ذخیره کنیم،
اما باید این اطلاعات را به متخصصان بالینی
و مراقبان خود متصل کنیم،
در نتیجه آن‌ها بهتر می‌توانند پیشگیری، 
تشخیص و درمان را بهینه کنند.
و وقتی بتوانیم این کار را
بکنیم اتفاقات جالبی می‌افتد.
مثلاً فشار خون را در نظر بگیرید.
فشار خون عامل اول خطر
مرگ زودرس و بیماری در دنیاست.
تقریباً نصف آمریکایی‌های بزرگسال
مشکل فشار خون دارند
و کمتر از نصف آن را خوب کنترل می‌کنند.
و اغلب به این خاطر است که دو یا سه دسته
روش درمانی مختلف نیاز است.
سخت است که پایبند باشی و درمان‌های
تنظیم فشار خون را مداوم انجام دهی.
روزانه در آمریکا ۵۰۰ مرگ قابل پیشگیری
بخاطر عدم کنترل فشار خون رخ می‌دهد.
اما اکنون در عصر دستگاه سنجش
فشارخون متصل شده هستیم —
سازمان غذا و دارو به تازگی
این دستگاه را پذیرفته است
که می‌تواند به ساعت مچی شما برود.
این‌ها تصاویری از نمونه‌های
دستگاه فشار خون راداری هستند
که بطور پیوسته می‌تواند
فشار خون شما را گزارش می‌دهد.
بنابراین در آینده —
به جای مراجعه به کلینیک
و اندازه‌گیری لحظه‌ای
دکتر من می‌تواند بطور پیوسته
اعداد و روندها را ببیند،
و روندها را با کمک
الگوریتم میزان مصرف دارو‌های فشار خون
یا اینترنت اشیا تنظیم کند.
اکنون، فناوری کارهای
بیشتری هم می‌تواند انجام دهد.
ساعت هوشمند من الآن
یک الکتروکاردیوگرام دارد،
که با هوش مصنوعی کار می‌کند.
من الان یک چسبنده باندی کوچک پوشیده‌ام،
که همین الآن بصورت زنده
علایم حیاتی را گزارش می‌دهد.
بگذارید نگاهی بیندازیم.
این‌ها در این لحظه اهمیت چندانی ندارند.
(خنده)
حالا، این فقط علایم حیاتی لحظه‌ای من نیست
که توسط خودم یا تیم پزشکی
می‌تواند دیده شود،
این می‌تواند اطلاعات ماسبق من باشد،
و دوباره می‌تواند
دارو‌های آینده را اصلاح کند.
حتی وزنم می‌تواند به دقت رصد شود.
وزن من، شکل فعلی، جرم بدن، چربی،
و جرم ماهیچه‌ای که دارا هستم،
می‌تواند اندازه گیری شده و برای
پیشگیری یا درمان استفاده شود.
فقط بحث ابزار‌های فناور نیست.
الآن مهندسین MIT وایفای را بهبود داده‌اند
بنابراین می‌توانیم بصورت
یکپارچه علایم حیاتی را ازحلقه‌های ارتباطی
و تشک‌های هوشمند
جمع‌آوری کرده و ارسال کنیم،
می‌توانیم این خروجی‌های
دیجیتال را به اشتراک بگذاریم،
و حتی می‌توانیم با اشتراک‌گذاری اطلاعات
سلامت خود بصورت بالقوه، منبع ایجاد کنیم
درست مثل اطلاعات
افراد در گوگل‌مپ و رانندگی
نه برای بهبود رانندگی بلکه برای
بهبود تجربه جهانی سلامت.
بنابراین عالی است.
ما الآن می‌توانیم
این اطلاعات را جمع‌آوری کنیم.
چه می‌شد اگر آزمایشگاه‌ها
از آزمایشگاه مرکزی منتقل می‌شدند
به منزل شما، به گوشی شما، 
حتی به درون بدن شما
برای اندازه‌گیری سطح داروها یا دیگر موارد؟
و البته ما در عصر ژنومیک هستیم.
رشته‌های ژنی خود را استحصال کرده‌ام و
الآن این کار کمتر از هزار دلار تمام می‌شود.
الآن می‌توانم پاسخدهی ژنی
خود در قبال داروها را بفهمم —
اینکه چه دوز کم چه دوز زیاد
از یک دارو یا
دارویی متفاوت نیاز داشته باشم
چه اثری بر ژن من دارد.
تصور کنید اگر پزشک یا داروساز شما
این اطلاعات را حین کار داشته باشد،
و آن را با هوش مصنوعی تقویت نماید، 
بله هوش مصنوعی یا چیزی که دوست دارم
آن را تقویت هوشی بنامم،
سپس اطلاعات را استفاده نماید
و از میان بیش از ۱۸٫۰۰۰ دارو،
مناسب‌ترین دارو یا ترکیبی
از داروها را برای شما تشخیص دهد.
عالی است، شاید الآن می‌توانیم داروها
و دوز مناسب شما را بهینه کنیم
اما مشکل امروز این است که همچنان
داریم از این تکنولوژی شگفت‌انگیز
برای ردیابی داروها استفاده می‌کنیم.
و البته این تکنولوژی‌ها تکامل می‌یابند،
توزیع‌کننده‌های اینترنتی و
اپلیکیشن‌های یادآوری‌کننده،
درپوش‌های بطری قرص که می‌تواند
در صورت فراموش کردن مصرف دارو
برای شما یا مادرتان پیام بفرستد.
به تازگی در آمازون PillPack
راه‌اندازی شده است،
بنابراین بزودی تحویل دارو توسط پهپاد
در همان روز خرید میسر خواهد شد.
پس همه این چیزها الآن میسر است،
اما ما همچنان قرص‌های متعدد مصرف می‌کنیم.
چه می‌شد اگر می‌توانسیم آنرا ساده‌تر کنیم؟
فکر می‌کنم یکی از راه‌ها
استفاده بهتر از قرص چنددارویی است.
قرص چنددارویی، مجموعه‌ای است
از چند دارو درون یک قرص.
و امروز برای درمان آنفولانزا
و سرماخوردگی این قرص‌ها رایج است.
و مطالعاتی روی قرص چند دارویی
با کاربرد پیشگیری انجام شده است،
ترکیبی از استاتین‌ها، فشار خون، آسپرین،
که طبق مطالعات تصادفی انجام شده مشخص گردید
نسبت به دارونماها خطر را
به طور چشمگیری کاهش می‌دهد.
اما این قرص‌های چنددارویی شخصی‌سازی
و برای هر فرد بهینه نشده‌اند.
چه می‌شد اگر می‌توانستیم
قرص چنددارویی را برای شما بهینه کنیم؟
در این صورت برای شما
و بر اساس نیاز شما ساخته می‌شد
و می‌توانست در هر روز با شما سازگار شود.
خب الآن در عصر چاپ سه‌بعدی هستیم
و شما می‌توانید گیره‌های ارتودنسی،
سمعک و ابزار‌های ارتوپدی را پرینت کنید،
حتی بدن من اسکن شده و شلوارم
دقیقاً به اندازه دوخته شده است.
خب این مرا به فکر فرو برد،
چه می‌شد اگر می‌توانستیم قرص
چند دارویی شما را پرینت سه‌بعدی بگیریم؟
پس مثلاً به جای مصرف شش دارو،
می‌توانستم آن‌ها را در یک قرص جمع کنم.
خب مصرفش راحت‌تر می‌شد
و پایبندی بهبود می‌یافت
و می‌توانست حتی مکمل‌ها به آن اضافه شود،
مثل ویتامین دی یا کوآنزیم کیو ۱۰.
خب با کمی کمک
— به آن «هوشمنددارو» می‌گویم —
و با کمک تیم مهندسی هوشمندداروی من
ما اولین نمونه
پرینتر هوشمنددارو را ساختیم.
نحوه کار آن به این صورت است:
به جای قرص‌های کامل، 
ما ریزدارو‌های کوچک داریم
هر یک یک تا دو میلی‌گرم وزن دارد،
که بر اساس دوز و ترکیب مورد نیاز هر فرد
انتخاب و مرتب می‌شود.
و البته این دوزها و ترکیباتی
که شما با هم
یکجا می‌کنید مورد تأیید
سازمان غذا و دارو هستند.
ما می‌توانیم فارماکوکینتیک را با
لایه‌گذاری تخصصی روی
عناصر مختلف هر ریزدارو تغییر دهیم.
و هنگامی که پرینت می‌گیریم،
شما ترکیب دارویی که مورد نیاز شماست را
در هر روز دریافت می‌کنید.
و ما برای بیشتر مشکلات رایج
با دارو‌های عمومی شروع می‌کنیم.
حدود نود درصد دارو‌های تجویزی امروز، 
دارو‌های ارزان عمومی هستند.
و هنگامی که یک قرص را پرینت می‌گیریم
می‌توان زنگ‌های سرگرم‌کننده و سوت پخش کرد.
می‌توانیم اسم بیمار،
تاریخ، روز هفته و یک کد QR را پرینت کنیم.
می‌توانیم دارو‌های مختلف برای کاهش تدریجی
برای بیمار تحت کاهش استروئید پرینت کنیم،
یا کاهش تدریجی دارو‌های ضد درد.
خب، این یک نمونه اولیه
از پرینتر هوشمنددارو است.
ببینید، الآن رونمایی می‌کنیم.
شش مخزن متفاوت دارد،
هر یک حاوی میکروداروی خاص است.
و من الآن می‌توانم با نرم‌افزار
دوز‌های هر شخص را تنظیم کنم.
وقتی این کار را می‌کنم بازوی روباتیک
ارتفاع این اسپانسول‌ها
و میکروداروها رها خواهند شد.
من الآن می‌توانم —
این فرآیند اتوماتیک می‌چرخد،
تا از بارگذاری میکروداروها اطمینان یابد.
و وقتی کلید پرینت را می‌زنم،
همه این‌ها از دستگاه سقوط می‌کنند،
من الآن قرص چنددارویی
خودم را بیرون می‌کشم،
با دوز و دارو‌هایی که برای من هستند.
و می‌توانیم نگاهی بیاندازیم، 
اگر دوباره نگاهی به اسلایدها بیاندازیم،
می‌توانید کل فرآیند را ببینید، 
می‌توانیم نحوه انتخاب مخازن را ببینیم،
قرص‌ها از مخازن مختلف پایین می‌آیند،
و در یک کپسول جمع می‌شوند.
حالا، این عالی است،
می‌توانم داروهایم را بر اساس
مشخصات خودم پرینت کنم،
به جای مصرف شش قرص.
الآن می‌توانم به دوز
اختصاصی خودم نگاه کنم،
ساعت هوشمندم فشار خونم را می‌بیند،
به یک تنظیم در داروهای
فشار خون نیاز داشتم،
سطح کومادین و خونم خیلی رقیق است،
بنابراین دوز میکروداروی کومادین
که یک رقیق‌کننده خون است را کم می‌کنم.
بنابراین، می‌تواند هر روز
توسط پزشک یا متخصص قلب و عروق
بصورت هوشمند تنظیم شود،
و می‌توانید تصور کنید که پرینترهای
بزرگتر، پرینتر‌های سریعتر مثل این،
می‌تواند در گوشه‌ای از داروخانه شما،
در مطب پزشک شما و
در یک کلینیک روستایی باشد.
اما در نهایت می‌تواند ادغام شده
و کوچک شوند که می‌تواند در منزل شما باشد،
با کارتریج‌های تجمیعی مثل این
که می‌تواند با پهپاد تحویل گردد.
می‌تواند قرص‌های
چنددارویی شما را پرینت کند،
هر صبح در کابینت آشپزخانه
یا کابینت حمام شما.
و فکر می‌کنم می‌تواند،
به روشی باورنکردنی پایبندی
به داروها در جهان را بهبود بخشد.
بنابراین، امیدوارم بتوانیم آینده پزشکی را
در مسیری جدید تصور کنیم،
حرکت از دارو‌های زیاد،
تک سایز، پایبندی کم، عوارض جانبی
به عصر دارو‌های شخصی‌سازی‌شده، 
دقیق، تحت تقاضا،
که می‌تواند ما را به سمت سلامتی هر شخص
و سلامتی و درمان در کل سیاره ببرد.
بسیار متشکرم.
(تشویق)
میزبان: دنیل، این عالی است.
واقعاً خوب است.
اما سوالی که از شما دارم.
چقدر زمان می‌برد
که بیمار تحت مراقبت در منزل
قادر باشد قرصش را در منزل پرینت کند؟
دنیل کرفت: خب، این فقط یک نمونه است.
ما فکر می‌کنیم که برای تنظیم باید
به صورت اتوماتیک ترکیب شود،
و مخصوصاً در بیماران تحت مراقبت خانگی، 
مردم چندین دارو مصرف می‌کنند،
و اغلب اشتباه می‌کنند،
بنابراین جایگاه کاملی است
برای شروع این فناوری‌ها.
قرار نیست که با پرینتر در پیشخوان
حمام شما شروع شوند و تکامل یابند.
ما نیاز داریم در مورد اینکه
چگونه این چیزها را تجمیع کنیم باهوش باشیم،
اما به یاد داشته باشیم که چالش‌های زیادی
داریم با دوز، پایبندی و دقت،
و اکنون که همه این فناوری‌های
شگفت‌انگیز را داریم
که می‌تواند تجمیع و تنظیم کند،
فکر می‌کنم واقعاً به روش‌هایی مثل این
برای تسریع و ارتقا نیاز داریم
آینده واقعی برای سلامت و درمان.
میزبان: عالی، متشکرم. 
کرفت: متشکرم.
(تشویق)

