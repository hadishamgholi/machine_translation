
اخیرا اضطراب ماشینی شدن
رو به افزایش بوده است،
ترس از اینکه در آینده،
شغل‌های زیادی به جای انسان‌ها با ماشین‌ها
انجام خواهد شد،
با توجه به پیشرفت‌های قابل توجهی که
در هوش مصنوعی و رباتیک شاهد هستیم.
چیزی که واضح است تغییرات چشم گیری است
که وجود خواهد داشت.
چیزی که کمتر مشخص است 
شکلی است که آن تغییرات خواهند داشت.
تحقیقات من نشان می‌دهد که آینده هم
دردسرساز و هم هیجان‌انگیز است.
تهدید بیکاری حاصل از فناوری‌ها واقعی است،
با این حال این مشکل خوبی است که داریم.
و برای اینکه نشان بدهم چطور
به این نتیجه رسیدم،
می‌خواهم با سه افسانه روبرو شویم
که به نظر من درحال حاضر 
تصویر ما از آینده را مخدوش می‌کنند.


تصویری که روی صفحه نمایش 
مشاهده می‌کنیم،
در کتاب‌ها، فیلم‌ها، تفسیرهای روزانه
این است که یک ارتش از ربات‌ها 
به محل‌های کار سرازیر می‌شوند:
با داشتن تنها یک هدف:
تا انسان‌ها را از کارشان برکنار کنند.
و من به این می‌گویم افسانه نابودگر.
بله، ماشین‌ها انسان‌ها را 
از کارهای خاصی برکنار می‌کنند،
اما آن‌ها فقط جایگزین انسان‌ها نمی‌شوند.
بلکه آن‌ها در کارهای دیگر انسان را
کامل می‌کنند،
که آن کار را با ارزش‌‌تر و مهم‌‌تر می‌کند.
گاهی اوقات به طور مستقیم
انسان‌ها را کامل می‌کنند،
آن‌ها را در کار خاصی سازنده‌تر یا
پر بازده‌تر می‌کنند.
پس یک راننده تاکسی می‌تواند از
راهیابی ماهواره‌ای
برای پیدا کردن مسیر در جاده
ناآشنا استفاده کند.
یک معمار می‌تواند از نرم افزار طراحی 
رایانه‌ای استفاده کند
تا طرح بزرگتر و پیچیده تری 
برای ساختمان‌ها ارائه کند.


اما پیشرفت فناوری فقط به طور مستقیم
انسان‌ها را کامل تر نمی‌کند.
بلکه به طور غیر مستقیم نیز این
کار را به دو صورت انجام می‌دهد.
روش اول به این صورت است که اگر ما
اقتصاد را مثل کیکی در نظر بگیریم،
پیشرفت فناوری این کیک را بزرگتر می‌کند.
وقتی که سازندگی افزایش می‌یابد، درآمد
بیشتر شده و تقاضا افزایش می‌یابد.
برای مثال، کیک بریتانیا،
بیشتر از صد برابر بزرگتر از ۳۰۰
سال پیش شده است.
و مردم زیادی که از کارهای خود
در کیک قدیمی برکنار شده‌اند
می‌توانند کارهایی را 
در کیک جدید پیدا کنند.
اما پیشرفت فناوری فقط این کیک
را بزرگتر نمی‌کند.
بلکه اجزای این کیک را نیز تغییر می‌دهد.
با گذشت زمان، مردم درآمد خود را 
به گونه‌های مختلفی خرج می‌کنند،
با تغییردادن چگونگی خرج کردن آن‌ 
روی کالاهای موجود،
و همینطور با بوجود آمدن اشتیاق 
برای کالاهای کاملا جدید،
صنایع جدیدی ساخته شده‌ است،
وظایف جدیدی باید انجام داده شوند
و این به این معنی است که 
نقشهای جدیدی باید اجرا شود.
پس دوباره،
همان کیک بریتانیا:
۳۰۰ سال قبل، بیشتر مردم 
درمزارع کار می‌کردند،
۱۵۰ سال پیش، در کاخانه‌ها کار می‌کردند،
و امروزه بیشتر مردم در
اداره‌ها کار می‌کنند.
و بار دیگر، مردم بیکار شده در کیک قدیمی
می‌توانند در وظایف جدید 
در قسمت‌های جدید کیک مشغول شوند.


اقتصاددان‌ها این اثرها را
کامل کننده‌‌ها می‌نامند،
اما در حقیقت کلمه شیکی است که
نشان‌دهنده راه‌های مختلفی است که
پیشرفت فناوری به انسان‌ها می‌کند.
حل این افسانه ترمیناتور (نابود کننده)
نشان می‌دهد که دو نیرو در این
ماجرا نقش دارند:
یک، جایگزینی ماشین‌ها که به
کارگران آسیب می‌زند،
اما این تکمیل کننده‌ها برعکس عمل می‌کنند.


حالا افسانه دوم،
که من به آن افسانه هوش میگویم.
چه اشتراک‌هایی بین راندن یک ماشین،
تشخیص‌ پزشکی
و شناسایی یک پرنده در یک لحظه وجود دارد؟
خب، انجام تمام این وظایف
تا همین اواخر،
در نظر اقتصاددانان قابل 
خودکار شدن نبودند.
و امروز، تمامی این کارها را می‌توان
به صورت خودکار انجام داد.
می‌دانید که، تمام تولید کنندگان بزرگ خودرو
برنامه خوردروهای بدون راننده دارند.
تعداد زیادی سیستم وجود دارد که می‌توانند 
بیماری های پزشکی را تشخیص بدهند
و حتی یک برنامه وجود دارد که می‌تواند
یک پرنده را در لحظه شناسایی کند.


این فقط یک بد شانسی ساده برای
اقتصاددان‌ها نبود.
آن‌ها اشتباه می‌کردند،
و دلیل این اشتباه آن‌ها بسیار مهم است.
آن‌ها در افسانه هوش گیر افتاده بودند،
باوری که می‌گوید ماشین‌ها باید طرز فکر
و دلیل آوردن انسانها را 
تقلید کنند.
تا بتوانند از آنها پیشی بگیرند.
زمانی که این اقتصاددانان تلاش می‌کردند
کشف کنند
که ماشین‌ها چه کارهایی را 
نمی‌توانند انجام بدهند،
تصور می‌کردند تنها راه برای خودکار
انجام دادن یک کار،
این بود که با یک انسان بنشینند،
و آن‌ها رو مجبور کنند تا به آن‌ها
توضیح بدهند که چگونه کاری را انجام می‌دهد،
و سپس سعی کنند آن توضیح را در قالب
یک سری دستورات به ماشین بدهند
که تقلید کند.
این دیدگاه در حوزه هوش مصنوعی 
نیز رایج بود،
من این را می‌دانم چون
ریچارد سوزکیند،
که پدر و مولف همکار من است،
پروژه دکترا خود را در سالهای ۱۹۸۰
روی هوش مصنوعی و قانون
در دانشگاه آکسفورد انجام داد،
و او یکی از پیشگامان این حوزه بود.
و به همراه پرفسوری به نام فیلیپ کوپر
و یک ناشر قانونی به نام باترورث،
آن‌ها اولین سیستم هوش مصنوعی دنیا
را طبق قانون ساختند
که برای خرید در دسترس بود.
این طرح صفحه اصلی بود،
و او به من اطمینان داد که در آن
زمان این طرح جالبی بود.


(خنده) و من هیچوقت کاملا
قانع نشدم.
او به وسیله دو فلاپی دیسک این موضوع
را منتشر کرد،
در زمانی که فلاپی دیسک‌ها واقعا
فلاپی (مسخره) بودند!
و رویکرد او همان رویکرد اقتصاددانان بود:
با یک وکیل صحبت کرد،
تا به شما توضیح بدهد چگونه یک مشکل
قانونی را حل کرد،
و بعد آن توضیح را به صورت قوانینی برای
ماشین‌ها درآورد تا از آن پیروی کنند.
در اقتصاد، انسان‌ها به این روش می‌توانند
خود را توضیح بدهند،
که به آن وظایف روال گفته می‌شود
و می‌توانند خودکار انجام بشوند.
اما اگر انسان‌ها نتوانند خود را
توضیح دهند،
به آن کارها غیر عادی گفته می‌شود، و آنها
فکر می‌کنند که خارج از دسترس می‌باشد.
امروز، تمایز بین معمول و غیر معمول
گسترده شده است.
فکر کنید که چقدر مردم به شما می‌گویند
ماشین‌ها فقط کارهای تکراری و قابل پیش‌بینی
را می‌توانند انجام دهند،
کارهایی که بر اساس قانون یا
مشخص هستند.
این‌ها فقط کلمات متفاوتی برای معمولی
هستند.
و به آن سه موردی که درابتدا اشاره کردم
برگردید و نگاهی بندازید.
آن‌ها همه مواردی کلاسیک از کارهای
غیر معمول هستند.
برای مثال از یک دکتر بپرسید
چگونه یک تشخیص پزشکی را می‌دهد،
و او ممکن است بتواند به شما
تعدادی قاعده بگوید،
اما در نهایت نخواهد توانست.
او خواهد گفت این چیزها نیازمند
خلاقیت، قضاوت و مشاهده است.
و بیان این چیزها بسیار سخت هستند،
و فکر می‌کنند که این کارها بسیار سخت هستند
تا خودکار انجام بشوند.
اگر یک انسان نتواند خودش را توضیح بدهد،
چطور می‌خواهد شروع به نوشتن
دستوراتی کند تا
یک ماشین از آن پیروی کند؟


۳۰ سال پیش، این دیدگاه درست بود،
اما امروزه تکان دهنده به نظر
می‌رسد،
و در آینده این دیدگاه‌ها براحتی اشتباه
خواهند بود.
پیشرفت در قدرت پردازش،
قابلیت ذخیره سازی داده‌ها
و طراحی الگوریتم‌ها
به این معنی است که فرق بین
معمول و غیر معمول
کاربرد کمتری پیدا کرده است.


برای دیدن این موضوع، به مورد تشخیص
پزشکی برگردیم.
در اوایل این سال،
یک تیم تحقیقاتی در استنفورد اعلام کرد که
سیستمی را توسعه می‌دهند
که می‌تواند به شما بگوید 
آیا یک لکه، سرطان هست یا نه،
با دقتی به اندازه دقت یک متخصص پوست.
این چگونه کار می‌کند؟
این سیستم قضاوت و مشاهدات یک دکتر
را کپی نمی‌کند.
این سیستم اصلا چیزی درباره دارو درک
نمی‌کند و نمی‌داند.
درعوض، یک الگوریتم تشخیص الگو را
اجرا می‌کند
در ۱۲۹,۴۵۰ مورد گذشته،
به دنبال شکار شباهت‌هایی بین آن
موارد
و زخم‌های مشخصی بوده‌اند.
اجرای این کارهای از طریق یک راه
غیر انسانی،
بر اساس بررسی حداکثر موردهای ‌ممکن است
که هر پزشکی در طول زندگی 
آرزوی انجامش را دارد.
اصلا مهم نیست که آن انسان، آن پزشک،
نتواند توضیح بدهد که چگونه آن کار را
انجام می‌دهد.


در حال حاضر کسانی روی این واقعیت
متمرکز هستند که
این ماشین‌ها در تصور ما ساخته
نشده‌اند.
برای مثال واتسون، آی‌بی‌ام را
در نظر بگیرید،
یک اَبَر کامپیوتر که در سال ۲۰۱۱ در برنامه
پرسش و پاسخ آمریکایی جئوپاردی شرکت کرد!
و دو تا از افراد قهرمان در جئوپاردی
را شکست داد !
روز بعد از این پیروزی،
روزنامه وال‌ استریت متنی از 
جان سارل فیلسوف را منتشر کرد
با این عنوان که "واتسون نمی‌داند که
جئوپاردی را برده است!"
بله، و بسیار هوشمندانه و درست هم هست.
شما می‌دانید که واتسون اشک شوق نریخت.
خانواده‌اش به او برای کاری
که انجام داده بود آفرین نگفت.
به بار نرفت تا شادی کند و بنوشد.
این سیستم تلاشی برای تقلید از روشی که
افراد شرکت کننده داشتند نکرد،
اما مهم هم نبود.
این سیستم همچنان بر آنها برتری دارد.


حل این افسانه هوش
نشان داد درک محدود ما درباره هوش انسانی،
درباره فکر کردن و دلیل پیدا کردن‌ها،
به مراتب کمتر از محدودیت در اتوماسیونی
است که در گذشته بوده است.
علاوه بر این مشاهده کردیم،
وقتی این ماشین‌ها وظایف مختلفی را برای
انسان‌ها انجام می‌دهند،
دلیلی ندارد که فکر کنیم
کارهایی که انسان‌ها در حال حاضر توانایی
انجام آن را دارند،
نشان دهنده بالاترین کارهایی است که
ممکن است یک ماشین در آینده بتواند انجام
بدهد.


و حالا افسانه سوم،
که آن را افسانه برتری می‌نامم.
معمولا گفته می‌شود کسانی که
درباره قسمت مفید
پیشرویی فناوری، آن تکمیل‌کننده اسبق،
را فراموش می‌کنند،
مرتکب چیزی می‌شوند که "به اشتباه
توده حزب کارگری" شناخته می‌شود.
حالا مشکل اشتباه توده حزب کارگری
این است
که خودش یک اشتباه است،
و من به آن اشتباه اشتباه توده
حزب کارگری می‌گویم،
یا به اختصار LOLFF.
اجازه بدید توضیح بدم.
اشتباه توده کارگری یک ایده بسیار
قدیمی می‌باشد.
یک اقتصاددان بریتانیایی در سال ۱۸۹۲ به اسم
دیوید اِشلاس این اسم را به آن داده است.
او به یک کارگر بار انداز خیره شده بود
که شروع به ساخت واشر با استفاده از
ماشین کرده بود،
دیسک‌های فلزی کوچکی که در انتهای پیچ‌ها
قرار می‌گیرند.
و این کارگر بار انداز برای شروع تولید
بیشتری که داشت، احساس گناه می‌کرد.
حالا در بیشتر اوقات ما انتظاری برعکس
داریم،
که مردم از بازده نداشتن
احساس گناه می‌کنند،
مثلا صرف وقت بیشتری توی فیسبوک
یا توییتر در محل کار.
اما این کارگر از بیشتر تولید کردن 
ناراحت بود،
و در جواب چرا گفت
"میدونم که دارم اشتباه می‌کنم،
"من دارم کار یک نفر دیگه رو ازش می‌گیرم".
در ذهن آن شخص یک توده کارگری
ثابت برای تقسیم بین
آن و دوستانش وجود داشت،
پس اگر او دارد از این ماشین برای
تولید بیشتر استفاده می‌کند
کار کمتری برای دوستانش وجود دارد
تا انجام بدهند.
اِشلاس این مشکل رو دید.
حجم کاری که وجود دارد ثابت نیست.
همانطور که این کارگر از ماشین برای تولید
بیشتر استفاده می‌کند
قیمت واشر افت می‌کند، درخواست برای واشر
افزایش می‌یابد،
واشر‌های بیشتری باید ساخته شوند،
و کار بیشتری وجود دارد تا دوستانش
انجام دهند.
حجم کار بزرگ‌تر خواهد شد.
اِشلاس به این "اشتباه توده کارگری"
گفت.


و امروزه شما می‌شنوید که مردم درباره این
اشتباه حرف می‌زنند
تا درباره آینده انواع کارها فکر کنند.
میزان ثابتی کار وجود ندارد که بخواهد بین
مردم و ماشین‌ها تقسیم بشود.
بله، ماشین‌ها جایگزین انسان‌ها می‌شوند،
حجم کار اصلی را کاهش می‌دهند،
اما در کنار آن انسان ها را کامل می‌کنند،
و میزان کار موجود تغییر کرده و
بزرگتر می‌شود.


اما LOLFF.
مشکل و اشتباه اینجاست:
کاملا درست است که فکر کنیم
پیشرفت فناوری
حجم کار انجام شده را بزرگتر
می‌کند.
برخی کارها با ارزش‌تر می‌شوند.
وظایف جدیدی باید انجام ‌شوند.
اما این درست نیست که فکر کنیم
لزوما انسان‌ها
بهترین وظایف را خواهند داشت.
و این افسانه برتری هست.
درست است، حجم کار موجود ممکن است بزرگ‌تر
شود یا تغییر کند،
اما ماشین‌ها که توانا‌تر می‌شوند،
ممکن است که تمام میزان کار اضافی را
خودشان پر کنند.
پیشرفت فناوری، به جای مکمل بودن
برای انسان‌ها،
کار ماشین‌ها را تکمیل می‌کند.


برای دیدن این به مثال روندن ماشین برگردیم.
امروزه سیستم راهیابی ماهواره‌ای 
مستقیما انسان‌های را تکمیل می‌کند
آنها انسان‌ها را راننده‌های بهتری می‌کنند.
اما در آینده،
نرم‌افزار می‌خواهد راننده‌ را جایگزین کند،
و سیستم راه‌یابی ماهواره‌ای،
به جای تکمیل انسان‌ها،
به راحتی ماشین‌های بدون راننده را 
کارآمدتر می‌کند،
با کمک کردن به ماشین‌ها.
یا به آن تکمیل کننده‌های غیر مستقیمی که
اشاره کردم دقت کنید.
کیک اقتصادی بزرگتر می‌شود،
اما با توانمندتر شدن ماشین‌ها،
ممکن است که نیازهای جدید برای کالاهایی
بهتر باشد،
که ماشین در قیاس با انسان‌ها، 
در تولید آن بهترین است.
کیک اقتصاد ممکن است تغییر کند،
اما با توانمندتر شدن ماشین‌ها،
امکان دارد که آن‌ها گزینه مناسب‌تری برای
قرار گرفتن در کارهای جدید باشند.
خلاصه، نیاز به کار، نیاز به نیروی
انسانی نیست.
انسان‌ها تنها در صورتی نفع می‌برند
که در تمام این وظایف تکمیلی برتری خود را
حفظ کنند،
اما با کارآمدتر شدن ماشین‌ها، احتمال این
موضوع کاهش پیدا می‌کند.


حالا این سه افسانه به ما چه می‌گویند؟
خب، حل افسانه نابودگر
به ما نشان می‌دهد که آینده کارها به تعادل
بین این دو نیرو بستگی دارد:
یک، جایگزینی ماشین‌ها که به کارگرها
آسیب می‌زند
و آن کارهای تکمیلی که برعکس این را
انجام می‌دهد.
و تا الان این تعادل به نفع انسان‌ها بوده.
اما بررسی افسانه هوش
به ما نشان می‌دهد که نیروی اول،
جایگزینی ماشین‌ها،
نیرومندتر می‌شود.
با اینکه ماشین‌ها همه کارها را نمی‌توانند
انجام دهند
اما قادر به انجام کارهای زیادی هستند،
ورود به حوزه کارهایی که انسان‌ها انجام
می‌دهند را عمیق‌تر می‌کند.
علاوه بر این، نیازی نیست فکر کنیم که
کارهایی که از دست انسان‌ها بر می‌آید
دلالت بر هر گونه خط پایان دارد،
که ماشین‌ها با توانمند شدن در سطح انسان
نقطه پایان آن را ترسیم کنند.
الان، هیچکدام این‌ها اهمیت ندارد
تا زمانی که کارهای
تکمیلی امیدوار کننده
به اندازه کافی هستند،
اما بررسی افسانه برتری
به ما نشان می‌دهد که آن پیشرفت تجاوز
وظایف ماشین‌ها
نه تنها نیروی جایگزینی ماشین‌ها را
قوی‌تر می‌کند،
بلکه امید به وظایف تکمیلی را نیز
کاهش می‌دهد.
با کنار هم قرار دادن این سه افسانه
می‌توانیم چشم‌اندازی از مشکلات آینده
داشته باشیم.
ماشین‌ها به توانمند تر شدن ادامه می‌دهند،
تجاوز عمیق‌تر به کارهایی که انسان‌ها انجام
می‌دهند بیشتر می‌شود،
قدرت ماشین‌ها برای جایگزینی بیشتر می‌شود،
ضعیف تر شدن قدرت تکمیل کنندگی ماشین‌ها
برای انسان‌ها بیشتر می‌شود.
و در بعضی جاها، تعادل مورد نظر بیشتر به
نفع ماشین‌ها خواهد بود
تا به نفع انسان‌ها.
این مسیری است که الان در آن قرار داریم.
من عمدا می‌گویم "مسیر"،
زیرا هنوز به نظر من به آنجا نرسیدیم،
اما جلوگیری کردن از این نتیجه که این جهت
گیری آینده است، سخت است،


قسمت مشکل قضیه همین جاست.
اجازه دهید بگویم چرا به نظرم مشکل
خوبی است که داریم.
در بیشتر تاریخ بشریت،
یک مشکل اقتصادی حکم فرما بوده:
چگونه یک کیک اقتصادی را به اندازه کافی
بزرگ کنیم تا همه بتوانند در آن زندگی کنند.
برگردیم به اولین قرن میلادی
و اگر شما کیک اقتصاد جهانی را در نظر
بگیرید
و آن را به اندازه‌های مساوی برای هر نفر
در دنیا تقسیم کنید،
به هر نفر چند صد دلار می‌رسد.
تقریبا هر فرد روی خط فقر یا اطراف آن
قرار می‌گیرد.
و اگر هزار سال به جلو بیایید،
تقریبا همین شرایط درست بوده است.
اما در این چند صد سال اخیر،
رشد اقتصادی شروع شد.
آن کیک‌های اقتصادی بسیار بزرگ‌تر شدند.
تولید ناخالص داخلی جهانی برای هر نفر،
ارزش همان برش‌های انفرادی کیک امروز،
حدود ۱۰,۱۵۰ دلار است.
اگر رشد اقتصادی دو درصدی ادامه پیدا کند،
کودکان ما دوبرابر ما ثروتمند خواهند بود.
اگر با نرخ ۱ درصدی ادامه پیدا کند،
نوه‌های ما دوبرابر ما ثروت خواهند داشت.
به طور کلی، ما آن مشکل اقتصاد سنتی را
حل کردیم.


حال، اگر بیکاری فناوری اتفاق بیفتد،
به طور عجیبی، نشانه‌ای از 
موفقیت خواهد بود،
یک مشکل حل شده— چگونه کیک را بزرگتر کنیم-
اما دچار مسئله دیگری می‌شویم—

چگونه مطمئن شویم هر فرد یک برش
دریافت می‌کند.
همانطور که دیگر اقتصاددانان اشاره
می‌کنند، حل این مشکل آسان نخواهد بود.
امروزه برای بیشتر مردم،
شغل آنها، صندلی آنها سر میز شام اقتصاد است
و در دنیایی با کار کمتر یا حتی بدون کار،
معلوم نیست چطور تکه خود را
بدست آورند.
بحث‌های زیادی در این زمینه وجود دارد،
برای مثال،
درباره انواع درآمدهای پایه جهانی
بعنوان یک رویکرد محتمل،
و آزمایش‌هایی در آمریکا و
فنلاند و کنیا در حال انجام است.
و این چالش جمعی در
پیشروی ما است،
چطور این رونق اقتصادی ایجاد شده
توسط سیستم اقتصادی‌
می‌تواند موجب رضایت همه مردم
در دنیایی شود که مکانیزم‌های سنتی ما
برای تقسیم کردن کیک بین مردم،
کاری که مردم انجام می‌دهند،
ممکن است کم رنگ بشود و یا
از بین برود را بفهمیم.


حل این مشکل نیازمند این است که ما راهی
کاملا متفاوت را برای تفکر پیش بگیریم.
مخالفتهای زیادی برای کارهایی که باید
انجام دهیم وجود خواهد داشت،
اما باید به خاطر داشته باشید که این مشکل
بسیار بهتر از داشتن
مشکلی است که اجداد ما برای قرن‌ها
آن را داشتند:
چگونگی بزرگتر کردن کیک به اندازه کافی.


خیلی ممنون.
(تشویق )

