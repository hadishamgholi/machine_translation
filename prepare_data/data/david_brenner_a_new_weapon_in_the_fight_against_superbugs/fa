
خب… در حال حاضر
در جنگ واقعی هستیم،
جنگی که در آن در حال شکست خوردنیم.
جنگ علیه ابرباکتری‌ها.
خب شاید با خودتان فکر کنید،
اگر قرار است دربارهٔ ابرباکتری حرف بزنم،
پس چرا دارم عکسی از چند
هوادار فوتبال نشان‌ شما می‌دهم —
هواداران تیم لیورپول که در حال
جشن پیروزی بازی مهمی هستند
ده سال پیش، در استانبول.
آن عقب، در لباس قرمز،
خب، آن منم،
کنار من با کلاه قرمز،
دوست من پال رایس هست،
چند سال بعد از اینکه این عکس گرفته شد،
پال برای جراحی جزیی به بیمارستان رفت،
و نوعی عفونت مربوط به
ابرباکتری در او گسترش یافت،
و فوت کرد.
من واقعاً شوکه شدم.
او جوانی سالم و در بهترین
دوران زندگی‌اش بود.
در همان زمان بود که،
با تشویق چند نفر از طرفداران TED،
خودم علیه ابرباکتری‌ها اعلام جنگ کردم.
خب اجازه بدهید کمی دربارهٔ
ابرباکتری‌ها حرف بزنیم.
داستان از دهه ۱۹۴۰ شروع شد
با معرفی گسترده آنتی‌بیوتیک‌ها.
و از آن به بعد،
باکتری‌های مقاوم در برابر دارو
در حال پدیدار شدن هستند،
که ما را مجبور کرده دارو‌های پیشرفته
و پیشرفته‌تری تولید کنیم
تا با باکتری‌های جدید مبارزه کنند.
در واقع این چرخهٔ معیوب
آغاز ابرباکتری‌ها است،
باکتری‌هایی که برای آن‌ها دارویی نیست.
مطمئنم که حداقل با چند مورد
از این ابرباکتری‌ها آشنایی دارید.
امروزه این‌ها رایج‌ترین‌‌اند.
در سال گذشته حدود هفتصد هزار
نفر جان خود را از دست دادند
از بیماری‌های مرتبط با ابرباکتری‌ها.
به آینده که نگاه می‌کنیم،
اگر همین مسیر را ادامه دهیم،
که در واقع راهکار مبارزهٔ دارویی است،
بهترین تخمین برای نیم قرن آینده
این است که شمار کشته شدگان از ابرباکتری‌ها
به ۱۰ میلیون خواهد رسید.
۱۰ میلیون.
مفهوم آن این است که،
حتی از آمار کشته شدگان سرطانی
در سال گذشته هم بیشتر بوده است.
پس کاملاً مشخص است
که در مسیر درستی نیستیم،
و راهکار مبارزه دارویی جواب‌گو نبوده است.
من فیزیک‌دان هستم،
پس با خودم گفتم، آیا می‌شود رویکردی
مبتنی بر فیزیک پیش بگیریم —
رویکردی متفاوت برای این مشکل.
در ادامهٔ این بحث،
اولین چیزی که از آن مطمئن هستیم،
این است که ما راه از بین بردن
هر نوع میکروبی را می‌دانیم،
هر نوع ویروس،
هر نوع باکتری.
با استفاده از نور فرابنفش.
بیش از ۱۰۰ سال است که این را می‌دانیم.
فکر می‌کنم همهٔ شما بدانید
نور فرابنفش چیست.
قسمتی از یک طیف
که امواج فروسرخ را شامل می‌شود،
شامل نور مرئی می‌شود،
در این دسته نور فرابنفش
طول موج کمتری دارد.
از دید ما نکته کلیدی
این است که نور فرابنفش با روش
کاملاً متفاوتی باکتری‌ها را می‌کشد
نسبت به روش دارو‌ها.
پس نور فرابنفش همان قدری که می‌تواند
باکتری مقاوم بر دارو را بکشد
هر نوع باکتری دیگری را نیز می‌تواند بکشد.
و چون نور فرابنفش در کشتن
هر نوع میکروبی خوب عمل می‌کند،
امروزه استفادهٔ زیادی از آن می‌شود، 
در ضد عفونی کردن اتاق‌ها،
ضد عفونی کردن سطح محل کار.
چیزی که اینجا می‌بینید اتاق جراحی است
در حال ضد عفونی شدن با
نور فرابنفش باکتری‌کُش.
ولی چیزی که در این عکس نمی‌بینید،
این است که، هیچکس نیست،
که دلیل مهمی دارد.
نور فرابنفش
برای سلامت بسیار خطرناک است،
می‌تواند به سلول‌های درون پوستی
ما آسیب برساند،
باعث سرطان پوست شود،
به سلول‌های چشم آسیب بزند،
باعث بیماری‌های چشمی مثل
آب‌مروارید می‌شود،
پس شما نمی‌توانید از نور فرابنفش، 
میکروب کش، معمولی استفاده کنید
وقتی آدم‌ها نزدیک‌اند.
ولی،
ما اغلب وقتی می‌خواهیم
میکروب کشی کنیم آدم‌ها هستند.
پس ایده‌آل‌ترین نوع نور فرابنفش آن است که
قادر به کشتن هر نوع باکتری باشد،
از جمله ابرباکتری‌ها،
و در عین حال انسان‌ها بتوانند
در معرض آن قرار بگیرند.
همینجا بود که پس زمینه 
علم فیزیک من به کار آمد.
و با همکارانم،
متوجه طول موج خاصی از نور فرابنفش شدیم
که بتواند هر نوع باکتری را بکشد،
در عین حال برای انسان‌ها امن باشد.
آن طول موج، 
فرابنفش دور (far-UVC) است،
و در طیف فرابنفش طول موج کمی دارد.
خب بیایید نحوهٔ کار آن را ببینیم.
چیزی که الان می‌بینید سطح پوست بدنمان است،
و می‌خواهم روی پوست در هوا باکتری بگذارم،
ببینیم چه می‌شود
وقتی نور فرابنفش، میکروب کش، 
معمولی به آن برخورد می‌کند.
چیزی که می‌بینید،
همان طور که می‌دانیم، نور میکروب کش
در کشتن باکتری‌ها خوب عمل می‌کند،
اما چیز دیگری که می‌بینید
نفوذ آن به لایهٔ بالایی پوست است،
و می‌تواند به سلول‌های
مهم پوستمان آسیب بزند
که در نهایت، پس از آسیب دیدن 
می‌تواند منجر به سرطان شود.
حال آن را با فرابنفش دور (far-UVC) 
مقایسه می‌کنیم—
در همان وضعیت،
پوست و باکتری‌های روی آن.
چیزی که الان می‌بینید
این است که فرابنفش-دور
در کشتن باکتری‌ها عالی عمل می‌کند،
اما فرابنفش-دور نمی‌تواند
به پوست نفوذ کند.
که دلیل فیزیکی خوبی دارد:
فرابنفش-دور به طور حیرت انگیز و زیادی
توسط تمام مواد زیستی جذب می‌شود،
و زیاد دوام نمی‌آورد،
خب، ویروس‌ها و باکتری‌ها
خیلی، خیلی، خیلی کوچک‌اند،
پس نور فرابنفش دور به قطعیت
می‌تواند به آنها نفوذ کرده آنان را بکشد،
اما نمی‌تواند وارد پوست شود،
حتی نمی‌تواند به سلول‌های مرده نفوذ کند
دقیقاً روی سطح پوست.
بنابراین فرابنفش دور باید بتواند
باکتری‌ها را بکشد،
اما با روشی امن.
نظریه این است.
باید جواب بدهد، امن باشد.
در عمل چطور؟
آیا واقعاً کار می‌کند؟
آیا واقعاً امن است؟
در واقع آزمایشگاه ما روی همین
مشغول کار بوده است
در پنج یا شش سال اخیر،
بسیار خرسندم که بگویم جواب هر دو سؤال
قاطعانه بله است.
بله، جواب می‌دهد،
و بله، امن است.
پس بسیار خوشحالم که بگویم،
اما خیلی هم گفتنش عجیب نیست،
زیرا خالصاً اثر قوانین فیزیک است.
حال نگاهی کنیم به آینده.
خیلی هیجان زده‌ام که امروز
سلاح کاملاً جدیدی داریم،
و باید بگویم سلاح گران قیمتی،
در مبارزهٔ ما با ابرباکتری‌ها.
برای مثال،
در اتاق‌های جراحی نور
فرابنفش-دور می‌بینم،
در محل‌هایی که غذا آماده سازی می‌شود
فرابنفش-دور می‌بینم.
و از لحاظ جلوگیری از گسترش ویروس‌ها،
در مدرسه‌ها فرابنفش-دور می‌بینم،
برای جلوگیری از گسترش آنفولانزا،
برای جلوگیری از گسترش سرخک،
در فرودگاه‌ها و هواپیما‌ها
فرابنفش-دور می‌بینم،
برای جلوگیری از گسترش جهانی
ویروس‌هایی مانند آنفولانزای خوکی.
خب بر می‌گردیم به دوستم پال رایس.
او اتفاقاً سیاستمدار محلی دوست داشتنی
و شناخته شده‌ای بود
در زادگاه من و خودش، لیورپول،
و مجسمه‌ای در مرکز شهر لیورپول
برای یادبود او گذاشتند،
اینجاست.
ولی من،
می‌خواهم که میراث پال پیشرفت عمده
در مبارزه با ابرباکتری‌ها باشد.
مجهز به قدرت نور،
آن در چنگ ماست.
ممنون.
(تشویق)
کریس اندرسن: دیوید، همین جا بمون، 
ازت سوال دارم.
(تشویق)
دیوید، به ما بگو که در چه مرحله
از این پروسه هستی،
و دیگر با چه موانعی روبرو هستی
تا به این رویا برسی؟
دیوید برنر: خب، فکر کنم الان دیگر بدانیم
که همهٔ باکتری‌ها را می‌کشد،
اما این را به نحوی قبل
از اینکه شروع کنیم می‌دانستیم،
ولی آن را قطعا امتحان کردیم،
و برای اطمینان از امنیت آن باید
آزمایش‌های زیادی انجام دهیم،
و امنیت آن از اثر بخشی آن مهم‌تر است.
باید آزمایش‌های کوتاه مدت،
و بلند مدت انجام دهیم
که مطمئن شویم سال‌ها بعد باعث
سرطان پوست نمی‌شود.
پس مطالعات در این زمینه تا الان
به خوبی انجام شده است.
و حتما با FDA (ادارهٔ کل خوراک و دارو) 
سروکار خواهیم داشت
به درستی،
چون به هیچ وجه بدون تأییدیه FDA
نمی‌توانیم از این استفاده کنیم.
ک ا: می‌خواهید این
آزمایش را در آمریکا شروع کنید،
یا جای دیگری؟
د ب: راستش، در دو کشور.
هم در آمریکا و هم در ژاپن.
ک ا: آیا توانستید پزشک‌ها و
زیست شناسان را متقاعد کنید،
که این راه حل مطمئنی است؟
د ب: خب همانطور که می‌توانید
تصور کنید تردیدهایی هست
چون همه می‌دانند نور فرابنفش خطرناک است.
پس وقتی یک نفر می‌گوید،
«این فرابنفش بخصوص خطری ندارد،»
مانعی وجود دارد،
ولی مدارک موجود است،
و فکر می‌کنم به همین متکی می‌شویم.
ک ا: بهترین را برایت آرزو می‌کنیم.
این بطور بالقوه کار خیلی مهمی است.
خیلی ممنونم که این را با ما
به اشتراک گذاشتید.
متشکرم، دیوید.
(تشویق)

