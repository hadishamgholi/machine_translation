
این روزها اصطلاح ضربه مغزی
بیشتر از همیشه باعث ترس می شود،
و من شخصاً این را می‌دانم.
من ١٠ سال فوتبال بازی کردم،
هزاران بار به سرم ضربه خورد،
و با این حال، باید به شما بگویم،
چیزی که بدتر بود
یکی دو بار تصادف با موتورسیکلت بود
که در آن دچار ضربه مغزی شدم،
و امروز که جلوی شما ایستاده‌ام،
همچنان با عواقب آخرین تصادف درگیرم.


بخشی از ترس از ضربه مغزی
بی‌دلیل نیست.
اطلاعاتی وجود دارد
که سابقه ضربه مغزی مکرر
ممکن است منجر به زوال
عقلی زودرس مانند الزایمر،
و آسیب مغزی مزمن ناشی از ضربه شود.
این موضوع فیلم ویل اسمیت
به نام "ضربه مغزی" بود.
خب، همه به فکر فوتبال می افتیم
و یا ارتش،
اما شاید ندانید
که دوچرخه سواری شایعترین علت
ضربه مغزی در کودکان است،
یعنی ضربه مغزی ورزشی.
و بنابراین چیز دیگری
که باید به شما بگویم
که شاید ندانید
این است که کلاه ایمنی در
دوچرخه سواری و فوتبال (آمریکایی)
و خیلی ورزش‌های دیگر،
طراحی یا آزمایش نشده
از این نظر که تا چه حد می تواند
کودک شما را از ضربه مغزی حفظ کند.
در واقع طراحی و آزمایش آن
از نظر توانایی در حفاظت
در مقابل شکستگی جمجمه است.


و به همین دلیل والدین
همیشه این سوال را دارند
و از من می‌پرسند،
"به فرزند خودتان اجازه
می دهید فوتبال بازی کند؟"
یا، "آیا به فرزندم اجازه بدهم
که فوتبال بازی کند؟"
و فکر می‌کنم از دیدگاه یک رشته ورزشی
با اطمینان نمی‌توان به این سوال پاسخ داد.


بنابراین از دیدگاه کمی متفاوت
به این پرسش نگاه می‌کنم،
و می‌خواهم بدانم چگونه می‌توانیم
از ضربه مغزی پیشگیری کنیم؟
آیا این اصلاً ممکن است؟
و بیشتر صاحب‌نظران معتقدند این‌طور نیست،
اما کاری که در آزمایشگاهم می کنیم
آشکار کردن جزئیات بیشتر
درباره ضربه مغزی است
تا بتوانیم آن را بهتر بفهمیم.
دلیلی که با کلاه ایمنی می‌توانیم
از شکستگی جمجمه پیشگیری کنیم
این است که کاملاً ساده است.
می‌دانیم چگونه کار می کند.
ضربه مغزی ناشناخته‌تر است.


برای این که بدانید هنگام ضربه
مغزی، چه اتفاقی می‌افتد،
می‌خواهم این ویدئو را به شما نشان دهم
که اگر در گوگل بنویسید
"ضربه مغزی چیست؟"
سایت سی دی سی می آید
(مرکزکنترل و پیشگیری از بیماری)
و این ویدئو تقریباً
همه داستان را می‌گوید.
می‌بینید که سر به جلو حرکت می‌کند،
مغز در جای خود باقی می‌ماند،
سپس مغز گیر می‌کند
و به جمجه برخورد می‌کند.
مغز در ریباند از جمجمه
به سمت دیگر جمجمه برخورد می‌کند.
و چیزی که در این ویدئوی سی دی سی
برجسته شده است
و یادآوری می کنم سرمایه گذار آن
ان اف ال بوده (لیگ ملی فوتبال)
این است که سطح خارجی مغز،
که به جمجمه برخورد کرده،
به نظر می رسد آسیب دیده،
پس این سطح خارجی مغز است.
و در مورد این ویدئو دوست دارم بگویم
برخی نکات آن احتمالاً درست است،
و نشان می‌دهد دانشمندان
چه تصوری از ضربه مغزی دارند،
اما نکات بیشتری احتمالاً
در این ویدئو نادرست است.


یک نکته که موافقم و به نظرم
بیشتر صاحب‌نظران موافقند،
این است که مغز دارای
چنین دینامیکی است.
در حرکت از جمجمه عقب می‌ماند
و سپس گیر می‌کند و به عقب و جلو
حرکت و نوسان می‌کند.
فکر می‌کنیم این درست است.
اما میزان حرکت مغز
که در این ویدئو می‌بینید
احتمالاً به هیچ وجه درست نیست.
داخل جمجمه جا بسیار کم است،
تنها چند میلیمتر،
و آن هم کاملاً توسط مایع
مغزی نخاعی پر شده است،
که مانند یک لایه محافظ عمل می‌کند.
پس احتمالاً کل مغز در داخل جمجمه
کمتر حرکت می‌کند.


مشکل دیگر این ویدئو
این است که مغز را
مانند یک شیء سخت نشان داده
که حرکت می‌کند،
و این هم درست نیست.
مغز شما یکی از نرم‌ترین
مواد درون بدن شماست،
و می‌توان آن را به نوعی
ژله تشبیه کرد.
وقتی سر شما به جلو و عقب
حرکت می‌کند،
مغز شما پیچ و تاب می‌خورد
و خم و راست می‌شود،
و بافت آن کش می‌آید.
و به همین دلیل به نظر من
و بیشتر صاحب‌نظران،
ضربه مغزی آن طور نیست که
در این ویدئو به نظر می‌آید
بلکه چیزی است که بسیار عمقی تر
در مرکز مغز مغز اتفاق می‌افتد.


برای مقابله با این مشکل
و فهم مکانیسم ضربه مغزی
و یافتن راهی برای پیشگیری از آن
از ابزاری مثل این استفاده می‌کنیم.
این یک محافظ دهان است.
حسگرهایی دارد که تقریباً
مشابه تلفن همراه شماست:
شتاب سنج، ژیروسکوپ (دوران نما)،
و وقتی ضربه‌ای به سر وارد می‌شود،
به شما می‌گوید سر چگونه حرکت کرده
با دقت هزار نمونه در دقیقه.
اساس کار محافظ دهان این است:
روی دندان شما نصب می‌شود.
دندان یکی از سخت ترین مواد بدن شماست.
بنابراین محکم با جمجمه جفت شده
و دقیق ترین اندازه های ممکن را
از حرکات جمجمه به شما می می‌دهد.
دیگران روش های دیگری را
با کلاه ایمنی امتحان کرده‌اند.
ما حسگرهای دیگر را
روی پوست امتحان کرده‌ایم
اما حرکات آن‌ها بیش از حد است
و این راه تنها راه مطمئن
برای اندازه گیری بهتر است.


با این ابزار می‌توانیم
از مطالعه با جسد فراتر برویم،
چون تنها راه مطالعه
درباره ضربه مغزی
مطالعه روی جسد است،
و ما می‌خواهیم روی انسان زنده
مطالعه کنیم و یاد بگیریم.
کجا می‌توانیم گروهی داوطلب پیدا کنیم
که بیایند و مرتب سرشان را به هم بکوبند
و دچار ضربه مغزی شوند؟
خب، من یکی از آنان بودم،
و این تیم فوتبال معروف استنفورد است.


این آزمایشگاه ماست
و می خواهم به شما نشان دهم
چگونه اولین ضربه مغزی
با این ابزار اندازه گیری شد.
یکی از چیزهایی که باید اشاره کنم
ژیروسکوپ داخل این ابزار است،
که به شما امکان می‌دهد
چرخش سر را اندازه بگیرید.
بیشتر متخصصین فکر می‌کنند
این عامل اساسی است
که می تواند به ما بگوید
در ضربه مغزی چه روی می‌دهد.
پس لطفاً این ویدئو را ببینید


گوینده: کوگارز افراد اضافه را دیر آورد،
اما لوک وقت دارد،
و وینسلو تصادف کرده.
امیدوارم حالش خوب باشد:


(همهمه حضار)


در بالای صفحه نمایش خود،
او را داخل میدان می بینید،
که جدا شده، برای ایمنی.
الان با سرعت واقعی پخش می شود
و می توانید
صدای ضربه را بشنوید—


دیوید کاماریلو: متأسفم، سه بار
در آن جا احتمالاً کمی زیاد است.
اما ایده را فهمیدید.


فقط کافی است این فیلم را ببینید
شاید تنها چیزی که میتوانید ببینید این باشد
که ضربه خیلی محکم بود و او صدمه دید.
اما وقتی داده ها را استخراج کنیم
از محافظ دهانی که استفاده کرده،
می توانیم جزئیات بیشتری ببینیم،
اطلاعات بسیار کامل تر.
و یکی از چیزهایی که اینجا متوجه شدیم
این بود که ضربه به قسمت پایین و چپ
ماسک صورت او برخورد کرده بود.
و همین ابتدا کاری کرد
که کمی برخلاف انتظار بود.
سر او به سمت راست حرکت نکرد.
در واقع، ابتدا به سمت چپ چرخید.
سپس وقتی گردن تحت فشار قرار گرفت،
نیروی ضربه باعث شد
به سمت راست برگردد.
این حرکت تقریباً
شبیه حرکت شلاق است،
و فکر می کنیم احتمالاً همین
باعث آسیب مغز شده است.


تنها محدودیت این ابزار این است
که می تواند حرکت مغز را بسنجد
اما چیزی که واقعاً می خواهیم بدانیم
این است که داخل مغز چه روی می دهد.
پس وارد همکاری با گروه
سوین کلیون در سوئد شدیم.
آن‌ها به روش اجزای محدود
مدلی از مغز ساخته‌اند.
پس این یک شبیه سازی است
با اطلاعات محاقظ دهان ما
از آسیبی که نشان دادم
و این که می بینید مغز است—
این سطح مقطع مغز است درست در جلو
همانطور که گفتم چرخیده و از شکل افتاده.
پس می توانید ببینید چندان شباهتی
به ویدئوی سی دی سی ندارد.
حال، رنگ هایی که می بینید
نشان می‌دهد بافت مغز
چقدر تحت کشش است.
قرمز یعنی ٥٠ درصد.
یعنی مغز ٥٠ درصد طول اولیه خود
کشیده شده است،
به ویژه بافت این قسمت.


و نکته اصلی که می‌خواهم توجه
شما را جلب کنم این نقطه قرمز است.
نقطه قرمز به مرکز مغز
بسیار نزدیک است،
و به طور نسبی،
تعداد نقاط رنگی مشابه
در سطح مغز زیاد نیست
آن طور که ویدئوی سی دی سی نشان داد.


حال برای توضیح بیشتر جزئیات
درباره نحوه وقوع ضربه مغزی،
چیزی که باید اشاره کنم
این است که ما و دیگران دیده ایم
که ضربه مغزی در شرایطی روی می‌دهد
که ضربه وارد می شود
و سر در این جهت می‌چرخد.
این حالت در ورزش‌هایی
مانند فوتبال شایع‌تر است،
اما خطرناک‌تر به نظر می‌رسد.
چه اتفاقی ممکن است افتاده باشد؟
خب، نکته ای است که احتمالاً
در مغز انسان متوجه خواهید شد
و با سایر جانداران متفاوت است.
ما این دو نیم دایره بسیار بزرگ را داریم.
ما مغز راست و مغز چپ داریم.
و نکته کلیدی در این تصویر
این است که درست زیر وسط
مغز راست و مغز چپ
یک شکاف بزرگ قرار دارد
که تا عمق مغز می رود.
و در آن شکاف،
چیزی که در این تصویر نمی‌بینید،
باید به من اعتماد کنید،
یک صفحه بافت فیبری قرار دارد.
نام آن داس مغز است،
و از جلوی سر شما تا عقب سر کشیده شده
و کاملاً سفت است.
و این امکان می‌دهد تا
وقتی شما ضربه می‌خورید
و سرتان به سمت چپ می‌چرخد،
نیروها به سرعت به سمت
مرکز مغز شما منتقل شود.


حال، در قعر این شکاف
چه چیزی قرار دارد؟
این سیم‌کشی مغز شماست،
و در واقع این نوار قرمز
در قعر آن شکاف
بزرگترین نوار واحد است
و نواری است که سمت راست و چپ
مغز شما را به هم مرتبط می‌کند.
نام آن جسم پینه‌ای است
و فکر می کنیم احتمالاً
یکی از شایعترین مکانیسم‌های
ضربه مغزی است،
و نیروها با حرکت به سمت پایین،
و برخورد به جسم پینه‌ای،
باعث جدا شدن
سمت راست و چپ مغز شما می‌شود
و این برخی نشانه های
ضربه مغزی را توجیه می‌کند.


همچنین یافته فوق با چیزی که ما
در بیماری مغزی
که اشاره کردم یعنی انسفالوپاتی
مزمن ناشی از ضربه دیده‌ایم.
این تصویر یک بازیکن میانسال است
که در سابق فوتبال حرفه ای بازی می‌کرد،
و نکته ای که می خواهم اشاره کنم
این است که اگر به جسم پینه ای نگاه کنید،
و به صفحه قبل برمی گردم تا
اندازه جسم پینه ای طبیعی را اینجا ببینید
و اندازه آن در فردی که در اینجا
دچار انسفالوپاتی مزمن ناشی از ضربه شده،
به شدت چروکیده شده است.
و همین حالت برای تمام فضای
بطن‌های مغزی ایجاد شده است.
این بطن‌ها بسیار بزرگ تر هستند.
و بنابراین تمام این بافت
در نزدیکی مرکز مغز
به مرور دچار مرگ شده است.
پس آنچه فهمیدیم در واقع
با هم جور در می‌آید.


اینجا خبرهای خوبی هست،
و امیدوارم در انتهای این سخنرانی
به شما حس امیدواری داده باشم.
یکی از چیزهایی که فهمیدیم،
به ویژه درباره مکانیسم این آسیب،
این است که با این که نیروها
به سرعت در طول این شکاف منتقل می‌شود،
اما باز هم مدت زمان مشخصی طول می‌کشد.
و آنچه فکر می‌کنیم این است که
اگر بتوانیم به حد کافی از سرعت سر بکاهیم
تا مغز زیاد از جمجمه عقب نماند
بلکه در عوض هم زمان با جمجمه حرکت کند،
شاید بتوانیم از این مکانیسم
ضربه مغزی جلوگیری کنیم.


اما چطور می توانیم از سرعت سر بکاهیم؟


(خنده حاضرین)


یک کلاه غول پیکر.
با فضای بیشتر، زمان بیشتری دارید،
و این بیشتر یک جوک است،
اما شاید برخی از شما این را دیده باشید.
این فوتبال حبابی است،
و یک ورزش واقعی است.
در واقع، چند روز پیش،
چند جوان دیدم
که در خیابان نزدیک خانه ما
مشغول این بازی بودند،
و تا جایی که می دانم
هیچ موردی از ضربه مغزی گزارش نشده است.


(خنده حاضرین)


اما در کمال جدیت،
این اصل کار می کند،
اما کمی زیاده روی کرده است.
این چیزی نیست که برای سواری
یا بازی فوتبال عملی باشد.
و بنابراین با یک شرکت سوئدی به نام
هاودینگ وارد همکاری شده‌ایم.
برخی از شما شاید کار آنان را دیده باشید،
و آنان از همان اصل فضای بیشتر برای
پیشگیری از ضربه مغزی
استفاده کرده‌اند.
بچه‌ها لطفاً این رادرمنزل
امتحان نکنید
این بدلکار از کلاه استفاده نمی‌کند.
در عوض گردن‌بند دارد
و این گردن‌بند در داخل حسگرهایی دارد
از همان نوع حسگرهایی
که در محافط دهانی ما هستند
و زمان احتمالی سقوط را تشخیص می‌دهد
و یک کیسه هوا باز می‌شود
درست شبیه کیسه هوای خودرو.
و در آزمایش‌هایی که ما
در آزمایشگاه با ابزار آنان انجام دادیم
متوجه شدیم که می تواند در برخی شرایط
در مقایسه با کلاه معمولی دوچرخه سواری
خطر ضربه مغزی را به شدت کاهش دهد.
پس این پیشرفت کاملاً هیجان انگیزی است.


اما برای این که بتوانیم فواید پیشگیری
از ضربه مغزی توسط فناوری را
واقعاً درک کنیم،
باید مطابق مقررات باشد.
این یک واقعیت است.
و این ابزار برای فروش در اروپاست
اما در آمریکا قابل فروش نیست،
و احتمالاً به این زودی نخواهد بود.
پس خواستم به شما بگویم چرا.
دلایل خوبی هست و بعد از آن
دلایل نه چندان خوبی هست.


کلاه دوچرخه سواری تحت کنترل
مقررات ایالتی است.
کمیسیون ایمنی مصرف کننده
بر فروش کلاه دوچرخه سواری نظارت می‌کند،
و از این آزمایش اسفاده می‌کند.
این برمی‌گردد به آنچه در آغاز
درباره شکستگی جمجمه گفتم.
این آزمایش برای آن است.
و انجام آن مهم است.
می‌تواند زندگی شما را نجات دهد،
اما باید بگویم که کافی نیست.
به عنوان مثال، یک چیز که
این آزمایش بررسی نمی‌کند
این است که مشخص نمی‌کند
کیسه هوا درست در زمان و مکان مناسب
باز خواهد شد و در جایی که لازم نباشد
باز نخواهد شد.
همچنین به شما نخواهد گفت
که این کلاه احتمالاً از ضربه مغزی
جلوگیری خواهد کرد یا نه.
و اگر به کلاه فوتبال نگاه کنید،
که مقرراتی ندارد،
اما همچنان یک آزمایش بسیار مشابه دارد.
در هر حال، مقررات دولتی ندارد.
یک بدنه صنعتی دارد،
که رویه کار بیشتر صنایع است.
اما این بدنه صنعتی، می توانم بگویم،
در مقابل به روزرسانی استانداردهای خود
کاملاً مقاومت کرده است.
در آزمایشگاه من، علاوه بر کار
روی مکانیسم ضربه مغزی، ما می خواهیم
بفهمیم چگونه می توانیم استانداردهای
بهتری برای آزمایش داشته باشیم.
و امیدواریم دولت بتواند
با استفاده از این نوع اطلاعات
مشوق نوآوری باشد
از طریق فهماندن این نکته به مشتریان
که با یک کلاه خاص چقدر حفاظت می‌شوید.


و در نهایت می خواهم
به پرسش اول خود بازگردم
که آیا به راحتی می توانم به
فرزند خود اجازه دهم فوتبال بازی کند
یا دوچرخه سواری کند؟
و این می‌تواند ناشی از تجربه
ناگوار خود من باشد.
به ویژه دخترم رز دوچرخه سواری می‌کند
بیشتر عصبی می شوم.
او یک و نیم سال دارد
و به هر حال دلش می‌خواهد در خیابان‌های
سان فرانسیسکو دوچرخه سواری کند.
این کف یکی از این خیابان‌هاست.
و آرمان شخصی من این است—
و معتقدم این ممکن است—
که این فناوری ها را بیشتر توسعه دهم،
و در واقع، در آزمایشگاهم
به طور ویژه رویش کار می‌کنیم
تا از فضای یک کلاه ایمنی
استفاده مطلوب شود.
و مطمئنم خواهیم توانست،
پیش از این که او بتواند دوچرخه سوار شود،
چیزی درست کنم
که در واقع بتواند
خطر ضربه مغزی را کاهش دهد
و مطابق مقررات باشد.


و کاری که می‌خواهم انجام دهم—
و می‌دانم که برای برخی از شما
ماهیت فوری تری دارد،
چندین سال اینجا بوده‌ام—
این که بتوانیم به والدین و پدربزرگ‌ها
و مادربزرگ‌هایی که می‌پرسند بگوییم،
که شرکت در این فعالیت‌ها برای
بچه های شما سالم و بی خطر است.
و بسیار خوشوقتم که گروه فوق العاده‌ای
در استنفورد دارم
که به سختی روی آن کار می‌کند.


پس امیدوارم چند سال بعد
با داستان پایانی برگردم،
اما فعلاً به شما می گویم،
لطفاً وقتی واژه ضربه مغزی را
می شنوید، اصلاً نترسید.
امید هست.


سپاسگزارم.


(تشویق)

