
ما همگی در اشتباه بودیم.
همگی.
ما همگی در اشتباه بودیم.
آخرین چیزی که لازم است انجام بدهیم
پاکسازی اقیانوس است.
آخرین.
بله، به اندازه یک کامیون پلاستیک زباله
وارد اقیانوس‌ها می‌شود
هر دقیقه
و هر ساعت از هر روز.
و حیوانات و پرندگان بی‌شماری
پس از مواجه شدن با پلاستیک 
در حال از بین رفتن هستند.
ما درحال تجربه یکی از سریع ترین
انقراض‌ها هستیم،
و پلاستیک در زنجیره غذایی است.
و هنوز من اینجا در مقابل شما ایستاده‌ام،
می‌گویم که آخرین کاری 
که لازم است انجام دهیم
پاکسازی اقیانوس است.
آخرین.
اگر وارد یک آشپزخانه شدید،
ظرفشویی لبریز شده بود،
و آب سرتاسر کف زمین ریخته بود،
و دیوار‌ها خیس خورده بودند،
باید سریع فکر کنید و سریع عمل کنید
یک سطل، یک تی یا یک پیستون دارید.
اول از همه چکار می‌کنید؟
چرا شیرآب را نبندیم؟
بیهوده است اگر تی بزنیم
یا ذره ذره آب را برداریم.
اگر شیر آب را اول نبندیم.
چرا این کار را برای اقیانوس 
انجام نمی‌دهیم؟
اگرچه پروژه پاکسازی اقیانوس،
برنامه بازیافت پلاستیک‌های ساحل
یا هر نیت خوب دیگری
از یک شرکت پلاستیک اقیانوس
صد درصد موفق بود،
هنوز هم خیلی ناچیز و خیلی دیر خواهد بود.
ما روند تولید بیش از ۳۰۰ میلیون تن
پلاستیک را امسال پیش گرفتیم.
تقریباً هشت میلیون تن
درحال ریخته شدن به اقیانوس است
تا به ۱۵۰ میلیون تن تخمین زده شده‌ای
که آنجا هست بپیوندد.
گزارش شده است که ۸۰ درصد 
از پلاستیک‌های اقیانوس
از طرف کشور‌هایی می‌آید
که به شدت فقیر هستند.
و اگر شما در فقر زندگی می‌کنید
و همیشه نگران غذا هستید
یا پناهگاه
یا احساس امنیت،
بازیافت —
فراتر از قلمرو تخیل شماست.
و دقیقاً به این علت است
که من بانک پلاستیک را ایجاد کردم.
ما بزرگترین زنجیره فروشگاهی دنیا
برای مردمان زیر خط فقر هستیم،
که تمامی کالاها در فروشگاه 
با زباله پلاستیک
قابل خریداری هستند.
تمامی اقلام.
شهریه مدرسه.
بیمه درمانی.
Wifi، شارژ تلفن، برق.
سوخت بازیافت شده برای پخت و پز، 
اجاق گاز‌های کم مصرف.
و ما می‌خواهیم تمام چیز‌های دیگر را
که مردم ممکن است
نیاز داشته باشند و توانایی پرداختش
را نداشته باشند، اضافه کنیم.
فروشگاه‌های زنجیره ای ما در هاییتی، 
بیشتر شبیه مراکز تجمع هستند،
مثل جایی که یکی از جمع‌کننده‌های ما
لیسا ناسیس،
فرصت این را دارد که درآمدزایی کند
با جمع کردن پلاستیک‌های زاید از خانه‌ها،
از خیابان‌ها،
از شرکت‌ها،
و در انتهای روز آنها را برای ما می‌آورد،
که ما وزنشان می‌کنیم
و کیفیتشان را بررسی می‌کنیم،
و مبلغ معادلش را به حسابش می‌ریزیم.
لیسا الان یک درآمد پایدار
و قابل اعتماد دارد.
و این مبلغ را ما به یک حساب آنلاین 
برایش واریز می‌کنیم،
که حساب پس انداز است 
و برای او یک دارایی می‌شود
که می‌تواند در قبالش از بانک وام بردارد.
و چون آنلاین است،
در مقابل دزدی امن است،
و بنظر من مهمتر از همه،
برایش حس تازه ای
از ارزش ایجاد می‌کند.
و حتی پلاستیک زباله هم
ارزش جدیدی می‌گیرد.
همم.
و آن پلاستیکی که ما جمع می‌کنیم،
ارزش افزوده برایش ایجاد می‌کنیم.
ما آنها را مجزا می‌کنیم.
برچسب‌ها را جدا می‌کنیم،
سر بطری‌ها را جدا می‌کنیم.
یا آنها را خرد می‌کنیم
و یا آنها را بصورت بسته‌های فشرده 
آماده صادرات می‌کنیم.
این تفاوتی با راه رفتن
بر زمین‌های الماس ندارد.
اگر لیسا بر روی
زمین‌های پر الماس راه می‌رفت
ولی هیچ بانک یا مغازه‌ای 
خریدار الماس نبود،
و یا هیچ استفاده و یا راهی
برای معامله الماس نبود،
آن هم بی ارزش می‌شد.
و لیسا بعد از زمین لرزه هاییتی
در سال ۲۰۱۰ بیوه و بی خانمان شده بود.
بدون هیچ درآمدی.
و بخاطر این برنامه
لیسا می‌تواند هزینه مدرسه دو دخترش
و همینطور لباس را پرداخت کند.
و آن پلاستیک را
ما می‌فروشیم.
به تامین کنندگان مواد اولیه 
بزرگترین مارک‌ها
مثل Marks and Spencer می‌فروشیم.
که از پلاستیک‌های اجتماعی
در محصولات شان استفاده می‌کنند.
و یا مثل Henkel،
شرکت آلمانی کالا‌های مصرفی،
که از پلاستیک‌های اجتماعی بطور مستقیم 
در تولیدات‌شان استفاده می‌کنند.
ما این دایره را
در یک اقتصاد گردشی، کامل کرده‌ایم.
حالا اگر شامپو می‌خرید
یا مایع لباسشویی
که بسته بندی پلاستیک اجتماعی دارد،
بطور غیرمستقیم
در حذف پلاستیک از اقیانوسها و راه‌های آبی
و ترمیم فقر
بطور همزمان سهم دارید.
و آن مدل
کاملاً قابل تقلید است.
در سائو پائولو،
یک کلیسا اهل محله اش را تشویق می‌کند
که یکشنبه‌ها نه تنها نذری بیاورند،
بلکه مواد بازیافت شدنی هم.
و بعد ما کلیسا را
با مردم فقیر پیوند می‌دهیم.
و به نظر من حتی بهتر از این،
می‌توانیم مسجدی در لندن را
با کلیسای فقیری در قاهره پیوند بدهیم.
و یا مثل ونکوور
با برنامه دفع بطری‌مان:
حالا هر شخصی
و یا هر گروهی
می‌توانند
مواد قابل بازیافت خود را بیاورند
و بجای دریافت پول،
می توانند ارزش آن را به حساب
فقیری در جهان بریزند.
ما حالا می‌توانیم مواد بازیافتی‌مان را
برای حمایت و ساختن
بازیافت‌گرها استفاده کنیم.
یک بطری بازیافت شده در خانه
می‌تواند برای جمع کردن صدها
بطری در دنیا کمک کند.
و یا مثل Shell،
شرکت انرژی،
که در برنامه خنثی-پلاستیک ما
سرمایه گذاری کرده است.
خنثی-پلاستیک مانند خنثی-کربن است.
ولی خنثی-پلاستیکی در صنایع بازیافت
در جا‌هایی که وجود ندارد 
سرمایه گزاری می‌کند.
و با افزایش قیمت
می‌تواند به فقرا انگیزه بدهد.
و یا —
مثل زاغه‌های مانیلا،
که کوچکترین بازار
با یک ترازوی ساده و یک موبایل
می‌تواند پلاستیک اجتماعی را
بعنوان یک فرم جدید
پرداخت با وزن دریافت کند
به آنها اجازه می‌دهد
به جمعیت بیشتری سرویس بدهند،
و خودشان هم تاثیر اجتماعی بیشتری بگذارند.
و چیزی که اینجا مشترک است
این است که پلاستیک اجتماعی
پول است.
پلاستیک اجتماعی پول است،
پولی که در سراسر دنیا قابل شناسایی 
و تجارت است، و وقتی استفاده شود،
هم فقر را کاهش می‌دهد
و هم محیط زیست را تمیز می‌کند.
این فقط پلاستیک نیست.
این فقط پلاستیک بازیافتی نیست، 
این پلاستیک اجتماعی ست،
ماده‌ای که ارزشش توسط افرادی
که به آن برخورد می‌کنند متحول شده،
ثروتمند و فقیر.
انسانها بیش از ۸ تریلیون کیلوگرم
پلاستیک تولید کرده اند،
که بیشتر آن هنوز اینجاست بصورت زباله.
هشت تریلیون کیلوگرم.
به ارزش حدود۵۰ سنت برای هر کیلو،
ما از ارزشی حدود
۴ تریلیون دلار صحبت می‌کنیم.
ببینید، من پلاستیک اجتماعی را
مثل بیتکوین Bitcoin برای زمین می‌بینم —
(خنده)
و قابل دسترس برای همه.
تمام این چرخه حیاتی،
از طریق یک سیستم بانکی آنلاین
پشتیبانی و مدیریت می‌شود
که کار انتقال بها را
در سطح جهانی و امن انجام می‌دهد.
شما الان می‌توانید مواد قابل بازیافت‌تان را
در ونکور یا برلین تحویل بدهید،
و بعد یک خانواده می‌تواند درخواست 
آجر‌های ساختمانی یا شارژ تلفن بکند
در زاغه‌های مانیلا.
و یا لیسا —
می‌تواند بازیافت شدنی‌ها را در مرکزی 
در پورت‌وپرینس تحویل دهد،
و بعد مادرش می‌تواند در آنسوی شهر
سوخت آشپزی یا پول دریافت کند.
و اپلیکیشن ما پاداش،
مشوق،
جایزه‌های گروهی،
و رده بندی کاربر دارد.
ما بازیافت را مثل بازی کرده‌ایم.
ما سرگرمی و رسمیت را
در یک صنعت غیررسمی بوجود آوردیم.
ما در هاییتی و فیلیپین فعالیت داریم.
ما در برزیل کارمند
و شریک انتخاب کردیم.
و امسال به هند و اتیوپی متعهد شده‌ایم.
ما صدها و صدها تن
از مواد بازیافتی را جمع آوری می‌کنیم.
ما شرکای جدید
و مشتریان جدید اضافه می‌کنیم،
و میزان جمع آوریمان را 
روزانه بیشتر می‌کنیم.
و الان در نتیجه همکاری با Henkel،
آنها متعهد به استفاده
از ۱۰۰ میلیون کیلوگرم
مواد در هر سال شده اند.
تنها همین، ۱۰۰‌ ها میلیون دلار را
به دست فقرا
در اقتصاد‌های در حال رشد می‌رساند.
و حالا
همه ما می‌توانیم
جزيی از راه حل باشیم
و نه آلاینده.
و بنابراین، شاید 
تمیز کردن اقیانوس بیهوده باشد.
شاید.
ولی جلوگیری از وجود پلاستیک در اقیانوس
ممکن است غنی ترین فرصت بشریت باشد.
متشکرم.
(تشویق)

