
(صدای آب)


این ویدئو
در آزمایشگاه زیر دریایی "آکواریس"
در شش و نیم کیلومتری ساحل "کی لارگو"،
در عمق ۱۸ متری سطح زمین ضبط شده است.
"ناسا" از این محیط وسیع
برای آموزش دادن به فضانورد‌ها و غواص‌ها استفاده می کند،
و سال گذشته، آن‌ها از ما برای بازدید از آنجا دعوت کردند.
تمام این فیلم توسط ROV ما،
رباتی که ما آن را در گاراژمان ساختیم، گرفته شده است.


خب، ROV مخفف دستگاه قابل کنترل از راه دور (Remote Operated Vehicle) است،
که در مورد ما به این معناست که ربات کوچکمان
به طور زنده تصاویری را که دریافت می کند
از طریق آن سیم بسیار نازک
به کامپیوتری که روی سطح آب است می فرستد.
منبع- باز بودنِ آن به این معناست که ما تمام فایل‌های طرح
و همه ی کد‌هایمان را به صورت آنلاین منتشر کرده و به اشتراک می گذاریم،
و همه ی کد‌هایمان را به صورت آنلاین منتشر کرده و به اشتراک می گذاریم،
و به همه اجازه می دهیم که آن را اصلاح کنند،
بهبود ببخشند یا تغییر دهند.
این روبات غالباً با قطعات آماده ی موجود در بازار ساخته شده،
و حدوداً ۱٫۰۰۰ برابر ارزان‌تر
از ROV‌ هایی است که جیمز کامرون
برای جست و جوی تایتانیک استفاده کرد.
بنابراین ROV ربات جدیدی نیست.
سال‌هاست که این روبات ها تولید می شوند.
دانشمندان از ROV‌ها برای اکتشاف در اقیانوس‌ها استفاده می کنند.
شرکت‌های نفتی و گازی از آن‌ها برای اکتشاف و ساخت و ساز استفاده می کنند.
شرکت‌های نفتی و گازی از آن‌ها برای اکتشاف و ساخت و ساز استفاده می کنند.
آن چه که ما ساخته ایم منحصر به فرد نیست.
این که ما چگونه آن را ساخته ایم واقعاً منحصر به فرد است.


می خواهم داستان کوتاهی درباره ی این که چگونه شروع به ساختن آن کردیم برایتان تعریف کنم.
خب، چند سال قبل، من و دوستم اِریک
تصمیم گرفتیم تا این غار زیر دریایی را
در دامنه کوه "سییِراس" جست و جو کنیم.
ما داستان طلاهای گمشده در یک سرقت مربوط به دوران تَب طلا را شنیده بودیم،
و می خواستیم به آنجا برویم.
متأسفانه، ما هیچ پول و تجهیزاتی
برای انجام این کار نداشتیم.
اِریک ایده‌ی اولیه ای برای طراحی یک رباط داشت.
اما ما تمام قطعات سازنده‌ی آن را در اختیار نداشتیم.
بنابراین کاری کردیم که هر کسی جای ما بود انجام می داد:
در اینترنت درخواست کمک کردیم.
و دقیق تر بگویم، ما وب سایتی را راه اندازی کردیم، به نام openROV.com،
و هدف و برنامه هایمان را به اشتراک گذاشتیم.
در چند ماه اول، فقط من و اِریک با هم در فروم‌ها صحبت می کردیم،
در چند ماه اول، فقط من و اِریک با هم در فروم‌ها صحبت می کردیم،
اما به زودی، ما پیام هایی
از سازندگان و کسانی که این کار را به صورت تفریحی انجام می دادند،
و سپس از مهندسان اقیانوس حرفه ای دریافت کردیم
که پیشنهاد هایی در مورد این که باید چه کار کنیم داشتند.
ما به کار بر روی آن ادامه دادیم. چیزهای زیادی یاد گرفتیم.
دائم نمونه سازی می کردیم، و نهایتاً،
تصمیم گرفتیم به غار برویم. ما کاملاً آماده بودیم.


خب، در آن زمان، سفر کوچک ما داستان پیچیده ای شد،
و در نیویورک تایمز به چاپ رسید.
و ما با ابراز علاقمندی از طرف افرادی احاطه شده بودیم
که به یک مجموعه نیاز داشتند
تا بتوانند خودشان این ROV را بسازند.


بنابراین ما تصمیم گرفتیم این پروژه را در سایت "کیک استارتِر" بگذاریم، (سایت مخصوص درخواست کمک های مردمی برای پروژه های هنری و غیره)
و وقتی این کار را انجام دادیم،
در عرض دو ساعت سرمایه ی مورد نیاز خود را به دست آوردیم،
و ناگهان، پول لازم برای ساختن این ربات فراهم شده بود.
اما باید یاد می گرفتیم چگونه آن‌ها را بسازیم.
منظورم این است که، ما می بایست ساخت وسایل را می آموختیم.
بلافاصله فهمیدیم که گاراژمان
به اندازه ی کافی برای تحقیقات رو به رشدمان جا ندارد.
اما ما می توانستیم آن کار را انجام دهیم، ما تمام این لوازم را ساختیم،
با تشکر فراوان از "تِک شاپ"، که کمک بزرگی به ما کرد،
و این لوازم را درست قبل از کریسمس سال قبل
به تمام جهان فرستادیم،
یعنی درست چند ماه پیش.
اما ما آماده ی دریافت فیلم ها و عکس های گرفته شده
از سراسر جهان هستیم،
مانند این منظره‌ی زیر یخ از قطب جنوب.
همچنین ما متوجه شدیم پنگوئن‌ها عاشق ربات‌ها هستند.
(خنده‌ ی حضار)


ما همچنان تمام طرح هایمان را به صورت آنلاین به اشتراک می گذاشتیم،
تا دیگران را تشویق کنیم که خودشان این روبات ها را بسازند.
آن تنها راهی بود که ما می توانستیم این کار را انجام دهیم.
ما به کمک منبع- باز بودن برنامه ی این روبات،
شبکه ای تحقیقاتی برای پیشرفت این برنامه را به وجود آوردیم،
و سریع تر از هر مورد مشابه تجاری دیگر، پیشرفت کردیم.
اما ربات واقعی تنها نیمی از داستان است.
عامل اصلی، عامل دراز مدت،
انجمن کاشفین اقیانوس DIY است
که در سراسر جهان در حال تشکیل است.
وقتی هزاران عدد از این ربات‌ها در دریاها گشت می زنند،
وقتی هزاران عدد از این ربات‌ها در دریاها گشت می زنند،
چه چیزی می توانیم کشف کنیم؟


احتمالاً همه ی شما متعجب خواهید شد: این غار.
آیا طلا ها را پیدا کردیم؟
خب، ما هیچ طلایی پیدا نکردیم،
اما آن چه که بدست آوردیم بسیار باارزش‌تر از طلا بود.
آن روزنه ای به آینده ی احتمالی اکتشاف در اقیانوس بود.
آن روزنه ای به آینده ی احتمالی اکتشاف در اقیانوس بود.
چیزی بود که محدود به جیمز کامرون ها در دنیا نبود،
بلکه چیزی بود که همه ی ما می توانستیم در آن سهیم باشیم.
آن دنیای زیر آب است که ما آن را با هم کشف کردیم.
آن دنیای زیر آب است که ما آن را با هم کشف کردیم.


متشکرم.


(تشویق حضار)

