
از شما مي خواهم برگرديد به زماني كه كودك بوديد
و با مكعبها بازي مي كرديد.
همانطور كه فكر مي كرديد كه چگونه آنها را در دست بگيريد،
آنها را بلند كنيد يا جابجا كنيد،
در حقيقت چگونگي حل مسائل را مي آموخته ايد
از طريق درك و دستكاري كردن رابطه هاي فضايي.
استدلال فضاي مطلقا مربوط به
اين مي شود كه چگونه جهان پيرامون خود را درك كنيم.


بنابراين، به عنوان يك متخصص رايانه،
با الهام گرفتن از كاربرد روابط بين اجسام فيزيكي —
همراه با مشاورم پاتي، و همكارم جيوان كلانيتي —
به اين فكر كردم — چه مي شد اگر يك رايانه را بكار مي برديم،
بجاي داشتن يك نشانگر ماوس كه شبيه نوك انگشت ديجيتالي است،
كه روي دسكتاپي مسطح جابجا مي شود،
چه مي شد اگر مي توانستيم اطلاعات را به شكلي فيزيكي با هر دو دست بگيريم،
و آنها را آن طور كه مي خواهيم مرتب كنيم؟
اين سوال به قدري پيچيده بود كه ما را به جستجوي پاسخ واداشت،
و در پاسخ این سوال ما سيفتابل را ساختیم.


به طور خلاصه، سيفتابل يك رايانه تعاملي است
به اندازه يك كلوچه.
مي توانيد با دست آنها را جابجا كنيد،
مي توانند وجود يكديگر را حس كنند، مي توانند حركت يكديگر را حس كنند،
و داراي يك نمايشگر و يك راديو بيسيم هستند.
از همه مهمتر، فيزيكي (قابل لمس) هستند،
پس مثل مكعبها، مي توانيد آنها را به دست بگيريد و جابجا كنيد.
و سيفتابلها نمونه اي از يك اكوسيستم جديد از
ابزارهايي كه براي دستكاري اطلاعات ديجيتالي استفاده مي شوند هستند.
و هر چه اين ابزارها فيزيكي تر،
از حركت خود و يكديگر آگاه تر،
و از ظرافت حرکاتی که ما به آنها می دهیم آگاه تر مي شوند،
مي توانيم به گونه هاي جديدي از سرگرمي و تعامل دو طرفه برسيم.
حالا با چند مثال ساده شروع مي كنم.


اين سيفتابل طوري تنظيم شده است كه ويدئو نمايش دهد،
و اگر آن را در يك جهت مايل كنم، ويدئو را به اين طرف نشان می دهد،
و اگر آن را در جهت ديگر مايل كنم، آن را بر عکس نمایش می دهد.
و اين چهره هاي پويا يكديگر را درك مي كنند.
پس اگر آنها را كنار يكديگر قرار دهيم، به یک دیگر توجه می کنند.
و اگر محاصره شوند این را متوجه می شوند.
ممكن است كمي هم گيج شوند.
آنها مي تواند حركت و شيب خود را نيز حس كنند.


به تدريج فهميديم كه يكي از جالبترين مفاهيم تعامل،
اين بود كه حركات روزمره را به صورت داده استفاده كنيم،
مثل ريختن رنگ درست مثل ريختن يك مايع.
مثلا ما در اين جا، ما سه سيفتابل داريم كه به عنوان سطل رنگ تنظیم شده اند،
و مي توانیم از آنها براي ريختن رنگ در سطل مياني استفاده كنم،
تا باهم مخلوط شوند.
اگر بيش از حد بريزيم، مي توانيم مقداري از آن را برگردانيم.


همچنين مي توان از وجود آنها در آموزش استفاده كرد،
مثل آموزش زبان، آموزش رياضي و بازي هاي فكري
وقتي كه مي خواهيم مردم بتوانند همه چيز را خيلي سريع آزمايش كنند،
و نتيجه را فورا ببينند.
پس من اينجا —
(تشويق)
اين يك دنباله فيبوناچي است كه با يك معادله ساده ساخته شده است.


اينجا ما يك بازي كلمات داريم كه يك نوع بهم ريختن حروف و سرهم كردن آنهاست.
اصولا، در هر دور
روی هر سیفتابل يك حرف تصادفي ظاهر می شود،
و در حيني كه كلمه مي سازيد، آن را از يك ديكشنري چك مي كند.
و سپس بعد از 30 ثانيه دوباره بُر مي خورد،
و آنگاه شما يك سري حروف و احتمالات جديد داريد كه امتحان كنيد.


(تشويق)
متشكرم.
(تشويق)


اينها چند كودك هستند كه برای بازدید به «آزمايشگاه رسانه» آمده اند،
و من تونستم که بچه ها را راضی کنم كه این بازی حروف را امتحان كنند، و از آنها فيلم گرفتم.
واقعا خوششان آمده بود.
و يكي از نكات جالب راجع به اين نوع ابزار
اين است كه نيازي نيست آن را به ديگران آموزش دهيد.
تنها كافيست بگوييد: "كلمه بسازيد."
و آنها دقيقا مي دانند كه چه بايد بكنند.


و اين هم چند نفر ديگر كه آن را امتحان مي كنند.
اين هم جوانترين آزمايش كننده ما است، پايين سمت راست.
ظاهرا تنها كاري كه مي خواهد انجام دهد روي هم گذاشتن سيفتابلهاست.
پس براي او، آنها فقط چند مكعب هستند.
و اين هم استفاده ی اين وسيله در روايت كارتونی است.
و همچنين مي خواستيم ابزاري آموزشي براي زبان آموزان بسازيم.
و اين هم فليكس است.
او مي تواند شخصيت هاي جديدي را وارد صحنه كند،
تنها با بلند كردن سيفتابلهايي كه شخصيت مورد نظر روي آنها نمايش داده شده است از روی میز.
اينجا، او دارد خورشيد را بيرون مي آورد.


ويدئو: خورشيد طلوع مي كند.


ديويد مريل: حالا او يك تراكتور وارد صحنه مي كند.


ويدئو: تراكتور نارنجي.
آفرين!


پس با تكان دادن و كنار هم قرار دادن سيفتابلها
مي تواند باعث تعامل شخصيتها شود —


ويدئو: اوو!


د. م.: و داستان خودش را روايت مي كند.


ويدئو: سلام!


د. م.: و اين داستاني بدون پايان است،
و او تصميم مي گيرد سیر داستان به چه شکلی باشد.


ويدئو: برو پي كارت گربه.


د. م: حالا آخرين نمونه اي كه امروز مي توانم به شما نشان دهم
ابزار ساخت و اجراي موسيقي زنده است
كه اخيرا آن را ساخته ايم،
كه در آن سيفتابلها نقش صداها را ايفا مي كنند
مثل زمینه، باس و درام.
هر كدام از اينها چهار نوع دارند،
و بايد انتخاب كنيد قصد داريد كدام را بكار ببريد.
و مي توانيد اين صداها را طوري پشت سر هم قرار دهيد
تا بتوانيد الگويي را كه مي خواهيد سر هم كنيد.
و براي تزريق آنها تنها بايد سيفتابل صدا را روي سيفتابل ترتیب بياندازيد.
افكتهايي نيز وجود دارد كه مي توانيد همزمان با پخش استفاده كنيد مثل طنين و فيلتر.
آن را به يك صداي خاص وصل مي كنيد و براي تنظيم، آن را كج مي كنيد.
و سپس، افكتهاي عمومي مثل سرعت و حجم صدا
كه روي كل دنباله اعمال مي شود.
حالا نگاهي بياندازيم.


ويدئو: (موسيقي)


د.م: با گذاشتن يك ملودي در دو سيفتابلِ
دنباله شروع مي كنيم، آنها را پشت سر هم مرتب مي كنيم،
توسعه اش مي دهيم و بازهم ملودي اضافه مي كنيم.
حالا يك رديف باس اضافه مي كنم.


ويدئو: (موسيقي)
د. م.: حالا ريتم به آن اضافه مي كنم.
ويدئو: (موسيقي)


د. م.: و حالا فيلتر را به درام اضافه مي كنم، بنابراين مي توانم افكت را همزمان با پخش كنترل كنم.


ويدئو: (موسيقي)


د. م.: مي توانم كل دنباله را تندتر كنم
از طريق كج كردن سيفتابل سرعت به يك سمت.


ويدئو: (موسيقي)


د.م.: حال براي جلوه بيشتر فيلتر را به باس اضافه مي كنم.


ويدئو: (موسيقي)


د.م.: مي توانم هنگام پخش دنباله را بازچيني كنم.
بنابراين نيازي نيست از قبل برنامه ريزي كنم، بلكه مي توانم بداهه نوازي كنم،
و در حين اجرا آن را طولاني تر يا كوتاه تر كنم.
و در پايان مي توانم كل دنباله را محو كنم
با استفاده از سيفتابل حجم صدا كه به سمت چپ متمايل شده است.


(تشويق)
متشكرم.


پس همانگونه كه مي بينيد،
هدف من ايجاد رابط جدیدی بين انسان و رايانه است،
كه بیشتر بر شيوه تعامل ذهن و جسم منطبق باشد.
و امروز فرصتي شد كه گوشه اي از فضاي اين طرح جديد را به شما بنمايانم،
و تلاش مي كنيم محصولات ديگري را نيز از مرحله آزمايشگاهی خارج كنيم.
پس تفكري را كه مي خواهم به شما منتقل كنم
اين است كه ما بر فراز اين نسل جديد از ابزارها
براي تعامل با رسانه ديجيتال هستيم،
كه اطلاعات را به دنياي ما خواهند آورد
با ضوابط ما.
خيلي ممنون.
مشتاقانه منتظر گفتگو با همه شما هستم.


(تشويق)

