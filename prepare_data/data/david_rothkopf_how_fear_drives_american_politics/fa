
دوست دارم کمی در مورد ترس با شما صحبت کنم
و هزینه ترس
و دوران ترسی که امروزه در حال ظهور است.
دوست دارم از این موضوع حس خوبی داشته باشید
و بدانید که خودِ من هم چیزهایی
از ترس و اظطراب می دانم.
من یک یهودی اهل نیوجرسی هستم.


( خنده حضار )


نگران شدن را قبل از راه رفتن یاد گرفته ام.


( خنده حضار )


لطفا این را تشویق کنید.


( تشویق حضار )


متشکرم.


اما من در زمانی بزرگ شدم 
که چیزی برای ترسیدن وجود داشت.
وقتی کودکی خردسال بودم 
ما را به راهرو می آوردند
و یاد می‌داند که چطور کتمان
را روی سرمان بکشیم
تا ما را از جنگ جهانی اتمی حفظ کند.
در حالی که حتی مغز هفت ساله من 
هم می‌دانست که این کاری نمی کند.
اما همچنان می‌دانستم
که جنگ جهانی اتمی چیزی بود
که باید به آن توجه کرد.


و هنوز با وجود آن که 
۵۰ سال زندگی کرده ایم
در سایه خطر چنین جنگی،
پاسخ دولت و جامعه ما
این بود که کارهایی عالی انجام دهیم.
در پاسخ به آن ما برنامه فضایی ایجاد کردیم.
در پاسخ به آن شبکه بزرگراهی مان را ساختیم.
در پاسخ به آن اینترنت را اختراع کردیم.
پس گاهی اوقات ترس میتواند
پاسخی سازنده ایجاد کند.
اما بعضی وقت ها ترس میتواند 
پاسخی غیر سازنده داشته باشد.


در ۱۱ سپتامبر ۲۰۰۱،
۱۹ نفر چهار هواپیما را در اختیار گرفتند
وبا آنها تعدادی ساختمان را هدف گرفتند.
و هزینه وحشتناکی را بر ما تحمیل کردند.
نباید این بها را کم ارزش کنیم.
اما پاسخی که داشتیم بوضوح نامتناسب بود—
تا سر حد دیوانگی نامناسب بود.
ما سازمان امنیت ملی ایالات متحده
و بسیاری از دولت ها را
برای پاسخ به خطری محدود
که در زمان این حمله ها
وجود داشت بازسازی کردیم.
در واقع، براساس گزارش 
سرویس های اطلاعاتی ما،
در ۱۱ سپتامبر، ۲۰۰۱،
۱۰۰ عضو اصلی در مرکز القاعده وجود داشت.
و تنها چند هزار تروریست.
که خطر حیاتی برای کسی
محسوب نمی شدند.


اما ما کل سازمان امنیت ملی
خود را تغییر دادیم
به گسترده ترین شیوه ازپایان
جنگ دوم جهانی تا آن زمان.
ما دو جنگ را راه انداختیم.
و هزاران میلیارد دلار هزینه کردیم.
ارزش هایمان را رها کردیم.
قوانین جهانی را زیر پا گذاشتیم.
شکنجه را پذیرفتیم.
و قبول کردیم
که اگر این ۱۹ نفر بتوانند این کار را 
انجام دهند، هر کسی میتواند انجامش دهد.
و بنابراین،
برای اولین بار در تاریخ،
ما هر کسی را یک خطر تصور کردیم.
و نتیجه آن چه بود؟
برنامه نظارتی که به ایمیل ها و تلفن های
تمامی کشور ها گوش میداد—
صدها میلیون نفر—
جدا از آنکه این کشورها دوست بودند،
جدا از آنکه منافع ما چه بود.
من این را، ۱۵ سال بعد زیر سوال میبرم،
از آنجا که امروز تروریست های
بیشتری وجود دارند،
حملات تروریستی بیشتر،
و قربانیان تروریسم بیشتر—
بر مبنای آمار
وزارت خارجه آمریکا —
چون امروز منطقه ای که 
این حملات از آن بروز کرده
نا پایدارتر از هر زمانی در تاریخ است،
شاید از شروع جهان،
ما در پاسخمان موفق نبوده ایم.


اکنون باید پرسید،
ما کجا اشتباه کردیم؟
چه کردیم؟
اشتباه ما چه بود؟
و ممکن است بگویید، خوب ببین،
واشنگتن پر از ناکارآمدی است.
دعوا های سیاسی وجود دارد.
ما گفتمانمان را به رینگ بکس تبدیل کردیم.
و این واقعیت است.
اما باور کنی یا نه مشکلات بزرگتری،
از ناکارامدی وجود دارند،
اگرچه دلیل خواهم آورد
که این ناکارآمدی مانع 
از انجام هر کاری میشود
در ثروتمندترین و قوی‌ترین کشور جهان
بسیار خطرناکتر از هر کاری است
که گروهی مانند داعش بتواند انجام دهد،
بخاطر آنکه ما را در مسیرمان متوقف میکند
و مانع از رشدمان میشود.


اما مشکلاتی دیگر وجود دارند.
و این مشکلات دیگر
به این خاطرند که در واشنگتن
و بسیاری از پایتخت های دیگر همین الان،
ما در بحران خلاقیت به سر میبریم.
در واشنگتن، در اتاق های فکر،
جایی که آدمها باید به فکر
ایده های جدید باشند،
ایده های تازه وجسورانه پیدا نمی کنی،
چون اگر یک ایده جدید و جسورانه بدهی،
نه تنها در توییتر به تو حمله میشود،
شما برای یک کار دولتی تایید نخواهی شد.
چون ما در برابر افزایش
سم مناظرات سیاسی کاری نمی کنیم،
دولت هایی دارید که طرز فکرشان
ما- در- برابر- آنهاست،
و گروه های کوچکی از افراد تصمیم میگیرند.
وقتی در اطاقی نشسته ای و با
گروه کوچکی از مردم تصمیم میگیری،
چه بدست می آوری؟
فکر گروهی.
نگاه به دنیای همه یکسان است،
و هر دیدگاهی خارج از
گروه یک تهدید دیده میشود.
این خطرناک است.
همچنین فرایندهایی داری که
به چرخه اخبار واکنش میدهند،
بنابراین بخشهایی از دولت آمریکا که 
پیش بینی میکند و به جلو نگاه میکند،
که مسئول استراتژی هستند—
بخش هایی از دولت های دیگر که این کار
را میکنند— نمی توانند انجامش دهند،
بخاطر آنکه از چرخه اخبار اثر میگیرند.
پس به جلو نگاه نمی کنند.


در ۱۱ سپتامبر، ما بحرانی داشتیم 
چون به سمت دیگری نگاه میکردیم.
امروز ما بحران داریم چون،
بخاطر ۱۱ سپتامبر،
و همچنان به سوی اشتباهی نگاه میکنیم،
و میدانیم، چون تغییرات 
مهمی را درافق می بینیم
که از آنچه در ۱۱ سپتامبر دیدیم مهمترند،
خیلی خیلی مهمتر از خطر این تروریست ها،
خیلی خیلی مهمتر حتی از بی ثباتی که
در برخی نقاط جهان که امروز
متاثر از بی ثباتی شده اند.
در حقیقت چیزهایی که امروز
در این نقاط جهان شاهدیم
ممکن است نشانه هایی از
ممکن است نتیجه ای از تحولات بزرگتر باشند.
و اگر مشغول درمان علائم شویم و 
تحولات را بزرگتر را نادیده گیریم،
با مشکلات بسیار بزرگتری
دست به گریبان خواهیم شد،


و این تحولات چه هستند؟
خوب، برای افرادی مثل شما،
این تحولات واضح هستند.
ما در لحظه ای زندگی میکنیم که 
در آن تار و پود جامعه انسانی
دوباره بافته میشود.
اگر جلد مجله اکنومیست 
چند روز قبل را دیده باشید —
نوشته است که ۸۰ درصد مردم جهان،
در سال ۲۰۲۰، دارای تلفن هوشمند خواهند بود.
آنها کامپیوتری کوچک که به اینترنت
متصل است را در جیب خواهند داشت.
در بیشتر آفریقا ، ضریب نفوذ 
تلفن همراه بیش از ۸۰ درصد است.
ما اکتبر سال قبل از این نقطه گذشتیم
که تعداد دستگاه های 
تلفن همراه، سیم کارت هایی
که در دنیاست ، از تعداد آدم ها بیشتر شده.
ما تنها چند سال با لحظه ای 
ژرف در تاریخمان فاصله داریم.
وقتی که به صورتی موثر
هر انسان روی کره زمین
میرود تا بخشی از سیستمی 
ساخت انسان برای اولین بار شود،
و بتواند روی هر فرد دیگری اثر گذارد—
و این اثر ممکن است خوب یا بد باشد.
و تغییراتی که با آن ایجاد میشود
بصورتی ذاتی
تمامی جنبه های حکومت و
زندگی را در زمین تغییر میدهد
به گونه ای که رهبران ما 
باید در باره اش فکر کنند،
وقتی که آنها در باره 
این تحولات سریع می اندیشند


از جنبه های امنیتی،
ما از دوران جنگ سرد آمده ایم که
هزینه یک نزاع اتمی بسیار بالا بود،
پس انجامش ندادیم،
تا زمانی که من آن را «جنگ آرام»،
«جنگ سایبری» می نامم،
که در آن هزینه درگیری آن قدر کم است، 
که ممکن است هیچوقت تمام نشود.
ممکن است وارد دورانی
از جنگ های دائمی شویم،
و این را می دانیم چون چند سالی
است که درگیر آنیم.
و هنوز، دکترینی بنیادی برای
هدایتمان در این مسئله نداریم.
ایده های اساسی در این مورد آماده نشده اند
اگر کسی حمله ای سایبری به ما کند،
آیا توانایی پاسخی موثر را داریم؟
نمی دانیم.
اگر کسی حمله ای سایبری کند،
چگونه بازدارندگی کنیم؟
هنگامی که چین حمله های سایبری انجام داد،
دولت آمریکا چه کرد؟
گفته شد، که میخواهیم تعدادی 
از این چینی ها را متهم کنیم،
که هیچوقت به آمریکا نخواهند آمد.
هیچوقت نزدیک یک مجری قانون هم نمی شوند
که میخواهد آن ها را به زندان بیاندازد.
این یک ژست است— بازدارندگی نیست.


عوامل نیرو های مخصوص
که امروز در آن میدان هستند
کشف کردند که گروه های کوچکی از
شورشیان با کمک تلفن همراه
به سیستم تصویر برداری ماهواره ای
که زمانی ابر قدرتها داشتند دسترسی دارند.
در واقع، اگر یک موبایل داشته باشید،
قدرتی دارید که یک ابرقدرت زمانی نداشت،
و ۱۰ سال پیش «بسیار محرمانه» تلقی میشد.
در موبایل من، برنامه ای دارم 
که به من میگوید
هر هواپیمایی در جهان کجاست،
ارتفاعش ، سرعتش،
و اینکه چه نوع هواپیماییست،
و به کجا میرود
و در کجا فرود می آید.
آنها برنامه هایی دارند که
به آنها اجازه میدهد تا بدانند
دشمنانشان چه میخواهند بکنند.
آنها از این ابزارها به شیوه هایی
جدید استفاده میکنند.
وقتی که در کافه در سیدنی
توسط یک تروریست اشغال شد،
او با یک تفنگ ...
و یک آیپد به آنجا رفت.
و اسلحه او آیپد بود.
چون او مردم را اسیر کرد،
و تهدیدشان میکرد،
و آی پد را به سویشان میگرفت،
و فیلم میگرفت
و روی اینترنت میگذاشت،
و رسانه های جهان را تسخیر کرد.


اما این موضوع تنها جنبه امنیتی نداشت.
روابط میان قدرت های بزرگ —
فکر میکردیم که از دوران 
جهان دو قطبی گذشته ایم.
فکر میکردیم در جهان یک قطبی هستیم،
که تمامی مسائل اصلی حل شده اند.
بیاد می آورید؟ پایان تاریخ بود.
اما چنین نشد.
اکنون می بینیم که تصورهای ابتدایی 
ما در مورد اینترنت —
که قرار بود به هم وصلمان کند،
و حلقه اتصال جامعه باشد
لزوما اینگونه نبود.
در کشورهایی مانند چین، شما 
فیلتری مانند دیوار بزرگ دارید.
کشورهایی دارید که نه میگویند،
اگر اینترنت در مرزهای ما مدیریت شود
ما آن را در درون مرزهایمان کنترل میکنیم.
ما محتوی را کنترل میکنیم.
و می خواهیم امنیتمان را کنترل کنیم.
و میخواهیم آن اینترنت را مدیریت کنیم.
میگوییم چه میتواند در آن باشد.
میخواهیم قوانین متفاوتی را ایجاد کنیم.
ممکن است فکر کنید که
خوب، فقط چین اینگونه است.
اما فقط چین نیست.
چین، هند و روسیه
عربستان سعودی، سنگاپور و برزیل.
پس از رسوایی سازمان امنیت ملی آمریکا، 
روسها، چینی ها، هندی ها، برزیلی ها،
گفتند، بیایید تا یک زیرساخت
اینترنت جدید ایجاد کنیم،
چون نمی توانیم وابسته به این یکی باشیم.
و یکباره، چه داریم؟
یک دنیای جدید دو قطبی
که در آن جهانی شدن سایبری،
که اعتقاد داریم،
توسط ملی گرایی سایبری به چالش کشیده شده،
اعتقادی دیگر.


ما این چالش ها را هرجایی
که نگاه میکنیم می بینیم.
ما ظهور پول همراه را میبینیم.
در مکانهایی پیدا میشود
که انتظارش را ندارید.
در کنیا و تانزانیا،
که میلیون ها نفرکه به
خدمات مالی دسترسی نداشته اند
تمامی این خدمات را توسط
تلفن شان انجام میدهند.
۲/۵ میلیون نفر که دسترسی 
به خدمات مالی نداشته اند
بزودی آن را دریافت میکنند.
یک میلیارد نفر از آنها
بزودی به آن از طریق موبایل
دسترسی میابند.
این به معنی دسترسی آنها تنها به بانک نیست.
دارد مفهوم قوانین پولی را تغییر میدهد.
دارد آنچه پول است را عوض میکند.
آموزش به همین شکل تغییر میکند.
بهداشت به همین شکل تغییر میکند.
ارائه خدمات دولتی هم
به همین شکل تغییر میکند.


و هنوز در واشنگتن، ما بحث میکنیم
که گروه تروریستی که 
سوریه و عراق را اشغال کرده
آیسیس بنامیم یا داعش یا کشور اسلامی.
میخواهیم تعیین کنیم
چقدر باید در مذاکره به ایرانی ها بدهیم
در یک توافق هسته ای با 
تکنولوژی های ۵۰ سال قبل،
که در واقع، میدانیم ایرانی ها در 
حال جنگ سایبری با ما هستند
و آنرا نادیده میگیریم، چون
شرکتها دلشان نمی خواهد
در باره حملاتی که 
به آنها میشود صحبت کنند.


و این ما را به شکستی دیگر میرساند،
که حیاتی است،
و شکستی که نمی تواند برای
گروهی مانند این مهمتر باشد،
چون رشد آمریکا و امنیت
واقعی ملی آمریکایی ها
و همه چیز هایی که موجب 
پیشرفت حتی در طول جنگ سرد شد،
یک شراکت میان بخش خصوصی
و دولت در علم، تکنولوژی بود
از وقتی که توماس جفرسون تنها
در آزمایشکاهش نشست این آغاز شد
با اختراع چیزهای جدید.
اما آنها کانال، خط آهن و تلگراف بود،
آنها رادار و اینترنت بود.
نوشیدنی «تانک» برای صبحانه بود —
احتمالا مهمترین این اختراعات نبوده.
اما آنچه داشتی شراکت و صحبت بود،
این مکالمه از میان رفته،
و این از بین رفته چون در واشنگتن،
دولت های کمی آن را خواسته اند.
از بین رفته چون،
باور میکنید یا نه،
در واشنگتن، جنگی علیه علم شروع شده —
با وجود این حقیقت که در تمامی تاریخ بشر،
هرزمانی که کسی جنگی
را علیه علم براه انداخت،
دانش پیروز شد.


( تشویق حضار )


اما دولتی داریم که نمی خواهد گوش کند،
که افرادی در سطوح بالا ندارد
که این را میفهمند.
در دوران هسته ای،
وقتی که افرادی در رتبه‌های 
بالای مشاغل امنیتی بودند،
انتظار میرفت تا سنگین و شدید صحبت کنند.
باید با زبان خاص و
ادبیات ویژه صحبت میکردند.
اگرامروز به بالاترین 
سطوح دولت آمریکا بروی
و بگویی با من در باره فضای مجازی،
عصب شناسی صحبت کنید،
در مورد چیزهایی که دارد
جهان فردا را تغییر میدهد،
در سکوت به شما خیره میشوند.
میدانم چون وقتی این کتاب را نوشتم،
با ۱۵۰ نفر صحبت کردم،
بسیاری از افراد علم و تکنولوژی،
که احساس میکردند به سمت 
میزهای کودکان سوق داده شده اند.
در این میان، از سوی تکنولوژی،
ما کلی آدمهایی بزرگ که موضوعاتی 
جالب را بوجود آورده اند داریم،
اما آنها کارشان را در گاراژ منزل شروع
کرده اند و نیازی به دولت ندارند.
و آنها دولت را نمی خواهند.
خیلی از آنها دیدگاه های
سیاسی دارند که جایی بین
لیبرال و افراط گرا قرار میگیرد:
مرا رها کن.


اما دنیا در حال جدا شدن است.
به یکباره، تغییرات اساسی 
در مقررات در حال انجام است
و مسائل اساسی وابسته تضاد
و همچنین مسائل اساسی مربوط به
امنیت و حریم شخصی.
و حتی ما به گروه دیگری
از مشکلات نرسیده ایم،
وآن مشکلات فلسفی است.
اگر نتوانی رای بدهی،
اگر نتوانی شغلی داشته باشی.
اگر بانک نداشته باشی،
اگر مراقیبت بهداشتی نداشته باشی،
اگر نتوانی درس بخوانی
بدون دسترسی به اینترنت،
آیا دسترسی به اینترنت یک حق اساسی است 
که باید در قانون اساسی نوشته شود؟
اگر دسترسی به اینترنت یک حق اساسی است،
آیا دسترسی به برق برای ۱/۲ میلیارد نفر
که به برق دسترسی ندارند
یک حق اساسی است؟
اینها مسائلی اساسی هستند.
پس فیلسوفان کجایند؟
گفتگو کجا انجام میشود؟


و این مرا به دلیل اینجا بودنم هدایت میکند.
من در واشنگتن زندگی میکنم. حیف من.


( خنده حضار )


گفتگو اینجا انجام نمی شود.
این مسائل بزرگ
که جهان را تغییر میدهند،
امنیت ملی را تغییر میدهند،
اقتصاد را تغییر میدهند،
فرصت میسازند، تهدید میسازند،
تنها وقتی میتوانند حل گردند
وقتی شما در کنار هم قرار دهید
گروههایی را که دانش و تکنولوژی را میفهمند
برای همکاری به دولت بپیوندند.
هر دو طرف به هم احتیاج دارند.
و تا وقتی این ارتباط را مجددا ایجاد نکنیم،
تا وقتی کاری که به رشد آمریکا کمک کرد
و کشورهای دیگر کمک کرد را انجام ندهیم
ما بیشتر آسیب پذیر میشویم.
خطراتی که با ۱۱ سپتامبر همراه شد
قابل اندازه گیری
بر مبنای تعداد کشته شدگان 
در حملات تروریستی نیست
یا ساختمانهایی که از بین رفت
یا میلیاردها دلاری که هزینه شد.
آنها را از راه هزینه جدایی از
مسائل اصلی اندازه گیری کنیم
و ناتوانی ما در با هم بودن
دانشمندان، فن آوران،
رهبران دولتی،
در زمان تحول شبیه به شروع رنسانس است،
شبیه به آغاز دوران تحولات بزرگ.
که در کره زمین اتفاق افتاد،
و آغاز اگر با پاسخ های صحیح شروع نشود،
حداقل با سوالات صحیح شروع میشود.


هنوز آنجا نیستیم،
اما مناظره هایی مانند این
و گروه هایی مانند شما
محل هایی هستند که این سوالات
میتواند طراحی و اعلام شوند.
و به این دلیل است که امیدوارم
گروههایی مانند TED،
گفتگوهایی مانند این را در
سراسر جهان ایجاد کنند،
محل‌هایی هستند که آینده
سیاست خارجی ، سیاست اقتصادی،
سیاست های اجتماعی، فلسفه،
در نهایت مشخص میشوند.
و به این دلیل صحبت با شما لذت بخش بود.


از شما متشکرم، خیلی خیلی متشکرم.


(تشویق حضار)

