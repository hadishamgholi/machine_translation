
دیدگاه اولیه نسبت به آینده،
دیدگاه کنونی نسبت به آینده
و آینده، دیدگاه تکامل‌یافته
نسبت به آینده —
امشب می‌خواهم
سعی کنم این سه زمان را
با یک هویت معرفی کنم.
می‌توان گفت در این شعر از جهات مختلف
به چیزی توجه شده که من آن را
«ماهیت محاوره‌ای واقعیت» می‌نامم.
و شاید بپرسید:
ماهیت محاوره‌ای واقعیت چیست؟
در واقع، ماهیت محاوره‌ای واقعیت
هر آنچه است که شما از جهان می‌خواهید —
هر آنچه که از شریکتان در یک ازدواج
یا رابطه عاشقانه می‌خواهید،
هر آنچه که از فرزندانتان می‌خواهید،
هر آنچه که از افرادی که برای شما
یا با شما کار می‌کنند، می‌خواهید،
یا از جهان‌تان —
دقیقاً همانطور که دوست
دارید، اتفاق نمی‌افتد.


اما به همان اندازه،
هر آنچه جهان از ما می‌خواهد —
هر آنچه شریکمان، فرزندمان، همکارمان،
صنعت‌مان،
آینده‌مان از ما می‌خواهد،
نیز اتفاق نخواهد افتاد.
و چیزی که واقعاً اتفاق می‌افتد
مرزی است بین چیزی که خودتان می‌نامید
و چیزی که غیر از خودتان است.
و این مرز برخورد واقعی
چیزی که خویشتن می‌نامیم
و چیزی که جهان می‌نامیم
تنها جایی است که همه چیز واقعی است.


ولی این شگفت‌آور است که
چگونه زمان اندکی در این مرز
محاوره‌ای صرف می‌کنیم،
اما در هیچ یک از استراتژی‌ها
از آن گذر نمی‌کنیم.
من در حال مهاجرت بودم،
که در حال حاضر وضعیتی دراماتیک دارد،
سال گذشته در حال مهاجرت
به ایالات متحده بودم،
و می‌دانید، از یک پرواز
بین‌المللی پیاده می‌شوید
پس از عبور از اقیانوس اطلس،
و در بهترین وضعیت قرار ندارید؛
در کامل‌ترین وضعیت روحی نیستید.
در واقع در مقابل سایر انسان‌ها
کاملاً بی‌حوصله هستید.
در این زمان به بخش مهاجرت
می‌روید با یقه پیراهن بیرون‌زده
و ریش‌هایتان را چند
روز اصلاح نکرده‌اید،
و بسیار کم‌حوصله هستید،
در این زمان افسر مهاجرت
به گذرنامه‌ام نگاه کرد
و گفت: «شغل شما چیست آقای وایت؟»
من گفتم: «من بر روی ماهیت
محاوره‌ای واقعیت کار می‌کنم.»


(خنده)


او از جایگاه خود به سمت جلو خم شد
و گفت، «من دیشب به شما نیاز داشتم.»


(خنده)


(تشویق)


و من گفتم، «متأسفم،
توانایی‌های من به عنوان یک شاعر
و یک فیلسوف تنها به این اندازه است.
مطمئن نیستم که بتوانم —»
قبل از این که متوجه شویم،
در حال مکالمه در ارتباط با ازواجش بودیم.
او لباس فرم خود را پوشیده بود،
و موضوع جالب این بود که
او به دائماً به صف افسرها نگاه می‌کرد
تا مطمئن شود مافوقش متوجه نمی‌شود
که او در حال انجام یک مکالمه واقعی است.
اما همه ما در حال زندگی
در این مرز محاوره‌ای
با آینده هستیم.


می‌خواهم شما را در موقعیت
خواهرزاده ایرلندی‌ام قرار دهم،
مارلین مک‌کورمک،
که بر روی لبه صخره‌ای
در سواحل غربی اسپانیا ایستاده بود،
و به اقیانوس اطلس نگاه می‌کرد.
او ۲۳ سالش بود و ۵۰۰ مایل پیاده رفته بود
از «سن-ژان-پیه-دو-پر»
در طرف فرانسوی رشته‌کوه پیرنه
تا شمال اسپانیا،
به این زیارتگاه بسیار مشهور، قدیمی و معاصر
به نام «کامینو د سانتیاگو د کامپوستلو»
مسیرِ سانتیاگو دِ کامپُستِلا.
و در واقع، وقتی که به سانتیاگو می‌رسید،
می‌تواند کمی ناامیدکننده باشد،
چون در آن‌جا ۱۰۰ هزار نفر زندگی می‌کنند
که لزوماً وقتی به شهر وارد می‌شوید،
شما را تشویق نمی‌کنند.


(خنده)


و ۱۰ هزار نفر از آن‌ها سعی می‌کنند
یک یادگاری از سفرتان به شما بفروشند.
ولی این امکان را هم دارید که
سه روز دیگر هم ادامه دهید
برای رفتن به مکانی که مارلین ایستاده
بود، به نام فینیستره، به اسپانیایی،
به انگلیسی، فینیستر
در زبان لاتین به معنای «پایان زمین،»
مکانی که زمین به اقیانوس تبدیل می‌شود؛
جایی که زمان حال به آینده تبدیل می‌شود.
و مارلین این راه را رفته بود —
او به تازگی در ۲۳ سالگی از
دانشگاه اسلایگو فارغ‌التحصیل شده بود
با مدرک درام ایرلندی.
و او به من گفت، «فکر نمی‌کنم
شرکت‌های بزرگ در جهان
به دنبال استخدام من باشند.»
من گفتم، «گوش کن، من در شرکت‌هایی
در سراسر جهان کار کرده‌ام
برای چند دهه؛
یک مدرک درام، به بهترین شکل تو را آماده —


(خنده)


جهان شرکتی بزرگسال‌ها می‌کند.»


(تشویق)


اما او گفت، «به هر حال
من به آن علاقه ندارم.
نمی‌خواهم درام تدریس کنم،
می‌خواهم نمایشنامه نویس شوم.
می‌خواهم نمایشنامه بنویسم.
پس مسیر کامینو را طی کردم
تا به خودم شجاعت بدهم،
تا به سمت آینده‌ام بروم.»
و من گفتم، «تأثیرگذارترین لحظه‌ای که
در تمام کامینو تجربه کردی، چه بود؟
لحظه‌ای که تأثیرگذارترین بود؟»
او گفت، «من لحظات تأثیرگذار زیادی داشتم،
اما می‌دانی، قدرتمندترین
لحظه، بعد از کامینو بود،
سه روز که از سانتیاگو می‌روی
و به این این لبه صخره می‌رسی.
و سه آیین را انجام می‌دهی.
اولین آیین، خوردن یک
بشقاب گوش‌ماهی است.» —
یا اگر گیاه‌خوار باشید،
فکر کردن به صدف گوش‌ماهی.


(خنده)


چون صدف گوش‌ماهی، نماد
و نشان پیاده‌روی شما بوده،
و هر فلشی که در تمام مسیر دیده‌اید
زیر یک صدف گوش ماهی کشیده شده بودند.
پس واقعاً، این نخستین آیین می‌گوید:
چگونه به این‌جا رسیدید؟
چگونه مسیر را دنبال کردید
تا به این‌جا برسید؟
زمانی که تنها بودید، چگونه
گفتگوی زندگی را انجام می‌دهید،
وقتی دستور نمی‌گیرید،
وقتی به حال خودتان رها شدید؟
چگونه گفتگوی زندگی را انجام دادید
که شما را به اینجا آورد؟
و در دومین آیین، شما چیزی را
که خریده‌اید، می‌سوزانید.
من گفتم، «مارلین، تو چه چیزی را سوزاندی؟»
او گفت، «من یک نامه 
و دو کارت پستال را سوزاندم.»
من گفتم، «عجیب است.
تو ۲۳ ساله‌ای و از کاغذ استفاده می‌کنی.
نمی‌توانم باور کنم.»


(خنده)


مطمئنم یک نرم‌افزار کامینو وجود دارد
که در آن می‌توانید یک
متن ناراحت‌کننده را پاک کنید.


(خنده)


نور فلاش را فعال می‌کند،
آن را رنگ آمیزی کرده
و در شعله‌های آتش محو می‌کند.
اما می‌توانید یک نامه به آن‌جا ببرید،
یا یکی همان‌جا بنویسید،
و آن را بسوزانید.
و البته کاملاً می‌دانیم که چه چیزی
در آن نامه‌ها و کارت پستال‌ها هستند.
یک نوع ابراز محبت و عشق است
که دیگر وجود ندارد.


و سپس آیین سوم:
بین تمام این آتش‌ها،
تعداد زیادی لباس وجود دارد.
و شما یکی از لباس‌های خود را
که با آن به این مکان رسیده‌اید،
آن‌جا رها می‌کنید.
و من به مارلین گفتم، «تو چه چیزی را
در لبه صخره رها کردی؟»
او گفت: «من پوتین‌هایم را گذاشتم —
همان چیزهایی که
با آن‌ها پیاده به آن‌جا رفتم.
پوتین‌های قشنگی بودند،
آن‌ها را دوست داشتم،
اما پس از ۷ هفته راه رفتن،
کار خود را کرده بودند.
پس با کتانی‌هایم از آن‌جا رفتم،
اما پوتین‌هایم را آن‌جا گذاشتم.»


او گفت: «واقعاً فوق‌العاده بود.
تأثیرگذارترین لحظه، زمانی بود که
خورشید در حال غروب بود،
اما ماه کامل پشت سرم بالا می‌آمد.
و خورشید در حال غروب،
با قدرت ماه کامل را روشن کرده بود.
حتی بعد از این که خورشید در افق محو شد،
ماه هنوز می‌توانست آن را ببیند.
و من یک سایه از نور ماه داشتم،
به سایه ماه خودم نگاه می‌کردم
و در طول اقیانوس اطلس قدم می‌زدم،
در کنار اقیانوس.
و فکر می‌کردم
آه! این خودِ جدید من است
که به آینده می‌رود.
اما ناگهان متوجه شدم که
خورشید پایین‌تر می‌رود.
ماه، بازتاب نور خود را از دست می‌داد،
و سایه‌ام در حال محو شدن بود.
تأثیرگذارترین لحظه‌ای که
در تمام کامینو تجربه کردم
زمانی بود که فهمیدم باید به تنهایی
در طول آن دریای ناشناخته گام بردارم
به سمت آینده‌ام.»


خب، من آنچنان تحت تأثیر
این داستان قرار گرفتم
که این شعر را برای او سرودم.
ما در حال رانندگی بودیم؛
به خانه رسیدیم، بر روی مبل نشستیم،
من تا ساعت دو صبح مشغول نوشتن بودم —
همه خوابیده بودند —
و آن را در زمان صبحانه به مارلین دادم.
«فینیستر» نام دارد،
برای مارلین مک‌کورمک.


«جاده در انتها


جاده در انتها، مسیری را که
خورشید رفته بود طی می‌کند


جاده در انتها، مسیری را که
خورشید رفته بود طی می‌کند
به سمت دریای مغرب


جاده در انتها، مسیری را که
خورشید رفته بود طی می‌کند
به سمت دریای مغرب


و ماه


ماه پشت سرت طلوع می‌کند
و تو ایستاده‌ای در جایی که
زمین به اقیانوس می‌رسد.


اکنون راهی به آینده‌ات نداری


اکنون راهی به آینده‌ات نداری
جز راهی که سایه‌ات می‌تواند برود،
جلوتر از تو در طول آب قدم می‌زند
به جایی می‌رود که سایه‌ها می‌روند،


جهان معنایی ندارد
وقتی به تو اجازه عبور نمی‌دهد
مگر راهی که تا اینجا آمده‌ای،
تمام شده باشد،
تا هر نامه‌ای را که به همراه داری برداری
و گوشه‌های‌شان را با آتشی نورانی کنی؛
و همانطور که به سمت غروب
می‌روند، آن‌ها را بخوانی؛


که کیف‌هایت را خالی کنی


که کیف‌هایت را خالی کنی؛
تا این را مرتب کنی و آن را رها کنی


تا این را مرتب کنی و آن را رها کنی؛
تا تسلیم کنی آنچه را که باید
در تمام مسیر تسلیم می‌کردی


تا تسلیم کنی آنچه را که باید
در تمام مسیر تسلیم می‌کردی،
و تا کفش‌هایی که تو را
به این‌جا آورده‌اند، رها کنی
درست در لبه‌ی آب،


نه به این خاطر که تسلیم شده‌ای


نه به این خاطر که تسلیم شده‌ای
چرا که اکنون،
راه دیگری برای قدم زدن پیدا خواهی کرد،
چرا که در هر حال،
بخشی از تو همچنان ادامه می‌دهد،
مهم نیست چگونه،
از میان امواج عبور می‌کند.»


«فینستر.»
برای مارلین مک‌کورمک —


(تشویق)


کسی که حالا سومین نمایشش
در تئاتری خیلی خیلی خارج از برادوی
در دوبلین اجرا شده است.


(خنده)


اما در مسیر خود قرار دارد.


این آخرین قطعه است.
مربوط به رسیدن فرضی
در نتیجه تمام تلاش‌های ما است.
در خود سانتیاگو —
می‌تواند سانتیاگو باشد،
می‌تواند مکه باشد،
می‌تواند بنارس باشد،
می‌تواند کیوتو باشد،
می‌تواند آستانه‌ای باشد که
برای خود تعیین کرده‌اید،
رویکرد آزاردهنده برای
تمام شدن همه هدف‌هایتان.


و یکی از دشواری‌های ورود به زندگی،
آمدن به این بدن،
به این جهان،
این است که متوجه شوید
که دچار سه توهم پایدار شده‌اید
که سایر انسان‌ها نیز از ابتدای زمان
آن‌ها را به همراه داشته‌اند.


نخستین توهم این است که می‌توانید
به گونه‌ای یک زندگی بسازید
که در آن آسیب‌پذیر نخواهید بود.
به گونه‌ای می‌توانید از تمام
مشکلات در امان باشید
و از بیماری‌ها و شکست‌هایی
که بشر از ابتدای زمان
درگیر آن‌ها بوده است.
اگر به جهان طبیعت نگاه کنیم،
هیچ بخشی از جهان نیست
که این چرخه را تجربه نکرده باشد،
اول وضع ابتدایی،
یا پنهان بودن،
سپس رشد، کامل بودن،
اما پس از آن، در ابتدا یک ناپدید شدن زیبا،
و سپس یک ناپدید شدن کامل سخت و تلخ.
ما به آن نگاه می‌کنیم و می‌گوییم، «زیباست،
اما می‌شود لطفاً تنها نیمه نخست
معادله را داشته باشم؟
و زمانی که ناپدید شدن اتفاق می‌افتد،
من چشمانم را می‌بندم و منتظر می‌مانم
چرخه جدیدی شروع شود.»
که یعنی بیشتر انسان‌ها
در حال جنگ با واقعیت هستند
نیمی از زمان.
هویت‌های تکامل‌یافته
قادرند در تمام چرخه زندگی کنند.


دومین توهم این است که
من می‌توانم یک زندگی بسازم
که در آن قلبم نخواهد شکست.
رابطه عاشقانه، اولین جایی است
که این توهم آغاز می‌شود.
وقتی در ابتدای یک رابطه عاشقانه
یا ازدواج قرار دارید،
می‌گویید، «من فردی را یافته‌ام که
هیچ وقت قلبم را نخواهد شکست.»
متأسفم؛
شما ناخودآگاه آن‌ها را دقیقاً به دلیل
همان شایستگی اصلی انتخاب کرده‌اید.


(خنده)


آن‌ها قلب شما را خواهند شکست.
چرا؟
چون به آن‌ها اهمیت می‌دهید.
منظورتان پدر یا مادر بودن است؟
«من پدر یا مادری عالی خواهم بود.»
فرزندانتان قلبتان را خواهند شکست.
و حتی لازم نیست کار خاص
یا عجیبی انجام دهند.
ولی معمولاً کارهای خاص
یا عجیبی انجام می‌دهند —


(خنده)


تا قلب شما را بشکنند.
سال‌ها با شما در نقش جاسوس‌ها
و خرابکارها زندگی می‌کنند،
تک تک رفتارهای شما را
از نظر روانشناختی بررسی می‌کنند،
و تمام ضعف‌هایتان را شناسایی می‌کنند.
و یک روز،
زمانی که حدوداً ۱۴ سال دارند،
زمانی که پشتتان به آن‌هاست،
در آشپزخانه،
وقتی در حال درست کردن
چیزی برای آن‌ها هستید —


(خنده)


آن خنجر روانی به پشتتان فرو می‌رود.


(خنده)


(تشویق)


و می‌گویید، «چطور می‌دانستی
دقیقاً باید کجا آن را فرو کنی؟»


(خنده)


و آن‌ها می‌گویند،
«من سال‌ها تو را تماشا می‌کردم —


(خنده)


چند سالِ خوب.»


بعد امیدواریم شخصیت‌های مقاوم و حرفه‌ای ما
از شکسته شدن قلبمان در کار جلوگیری می‌کند.
اما اگر صادقانه کار می‌کنید،
همین باعث شکستن قلبتان می‌شود.
حتماً به جایی خواهید رسید
که نمی‌دانید چگونه باید ادامه دهید.
نمی‌دانید چطور باید
از اینجا به آن‌جا بروید.
چه اتفاقی می‌افتد؟
شما در رابطه‌ای مناسب
با واقعیت قرار می‌گیرید.
چرا؟
چون مجبورید کمک بخواهید.


دل شکستگی.
ما درباره دل‌شکستگی چاره‌ای نداریم،
تنها یک انتخاب داریم بین شکستن قلب خودمان
در مقابل افراد و چیزها و پروژه‌هایی
که بسیار به آن‌ها اهمیت می‌دهیم.


و آخرین توهم این است که
من می‌توانم به گونه‌ای
برنامه‌ریزی کنم و به چیزها نظم بدهم
که قادر باشم مسیر را تا انتها ببینم
درست از همین جایی که ایستاده‌ام،
تا انتهای افق.
اما زمانی که به آن فکر می‌کنید،
تنها جایی که ممکن است این کار شدنی باشد،
یک کویر هموار خواهد بود،
خالی از هر زندگی دیگری.
اما حتی در یک کویر هموار،
انحنای زمین می‌تواند مسیر را
از دیدتان خارج کند.
پس، نه؛
مسیر را می‌بینید،
سپس نمی‌بینید
و سپس دوباره آن را می‌بینید.


این شعر، «سانتیاگو» است.
رسیدن فرضی،
که نوعی بازگشتِ همزمان
همه چیز به آغاز است.
ما تجربه‌ای از سفر داریم،
که در تمام رسوم معنوی بزرگمان است،
در تمام زیارت‌هایمان.
اما تنها با در نظر گرفتن تمام زندگی‌تان،
نه سعی در خلاصه کردن خودتان
در یک آینده راهبردی
که فقط یک فرار از دل‌شکستگی‌های کنونی است؛
توانایی دیدن تمام زندگی‌تان
و نگاه به افقی که شما را
به سوی آن می‌برد —
در آن لحظه،
شما، تمام سفر هستید.
شما، تمام گفتگو هستید.


«سانتیاگو»


«جاده دیده می‌شود و نمی‌شود


جاده دیده می‌شود و نمی‌شود


کوهپایه پنهان می‌شود و سپس
راهی را که باید بروی، آشکار می‌کند


جاده دیده می‌شود و نمی‌شود


کوهپایه پنهان می‌شود و سپس
راهی را که باید بروی، آشکار می‌کند،
جاده از نظرت دور می‌شود
انگار تو را در حال راه رفتن
بر روی هوا رها می‌کند،
سپس در آغوشت می‌گیرد،
در آغوشت می‌گیرد،
نگاهت می‌دارد، وقتی
می‌پنداشتی سقوط می‌کنی،


در آغوشت می‌گیرد،
نگاهت می‌دارد، وقتی
می‌پنداشتی سقوط می‌کنی،


و مسیر رو به جلو


مسیر روبرو همیشه در انتها
مسیری که طی کرده‌ای،


مسیر روبرو همیشه در انتها
مسیری که طی کرده‌ای،
مسیری که دنبال کرده‌ای،
مسیری که تو را به آینده‌ات برده،
که تو را به این‌جا رسانده،


که تو را به این‌جا رسانده،
مهم نیست گاهی اوقات
از تو قربانی گرفته،
مهم نیست که همیشه
مجبور بوده در مسیر قلبت را بشکند:


آن حس
حس پیاده آمدن از عمق درونت
تا رسیدن به این مکاشفه،
به خطر انداختن خودت
برای چیزی که به نظر می‌رسید
هم درونت و هم فراتر از خودت باشد،
که تو را در انتها فراخواند
به تنها جاده‌ای که می‌توانستی طی کنی،
وقتی در لباس عشقت راه می‌رفتی


وقتی در لباس عشقت راه می‌رفتی
و با صدایی صحبت می‌کردی که
یک‌شبه تبدیل به دعای سالم رسیدنت شد،
طوری که یک روز


روزی می‌فهمی
آنچه می‌خواستی، قبلاً اتفاق افتاده


روزی می‌فهمی
آنچه می‌خواستی، قبلاً اتفاق افتاده
خیلی وقت پیش
در خانه‌ای که قبل از شروع
در آن زندگی کرده‌ای
و این که


این که هر قدم در طول راه،
هر قدم در طول راه،
قلبی را، ذهنی را، قولی را همراه داشته‌ای
که در این راه قرارت داد
و سپس در آن به پیش برد،
و این که


و این که شگفت‌انگیزتر بوده‌ای
با همان آرزوی ساده برای یافتن یک مسیر


شگفت‌انگیزتر بوده‌ای
با همان آرزوی ساده برای یافتن یک مسیر
در مقابل سقف‌های طلایی هر مقصدی
که می‌توانستی به آن برسی


شگفت‌انگیزتر بوده‌ای
با همان آرزوی ساده برای یافتن یک مسیر
در مقابل سقف‌های طلایی هر مقصدی
که می‌توانستی به آن برسی:
انگار تمام مسیر
فکر می‌کردی، مقصد می‌تواند
شهری با گنبدهای طلایی باشد،
با جمعیتی که تشویقت می‌کنند،
و پشت سر گذاشتن سختی‌ها
در جایی که فکر می‌کردی انتهای جاده است،
اما فقط یک بازتاب ساده یافتی،
و یک مکاشفه، پشت چهره‌ای
که نگاهت می‌کرد
و پشت آن یک دعوت دیگر،
قفط در یک نگاه


فقط در یک نگاه:
مثل کسی


مثل کسی یا جایی
که همیشه دنبال آن بوده‌ای


مثل کسی یا جایی
که همیشه دنبال آن بوده‌ای،
مثل یک میدان آزادی بی‌پروا
که صدایت می‌زد؛
مثل یک زندگی دیگر


مثل یک زندگی دیگر،
و جاده
جاده همچنان طولانی‌تر می‌شود.»


(تشویق)


سپاسگزارم.


(تشویق)


سپاسگزارم.


(تشویق)


بسیار سپاسگزارم. ممنونم.


لطف دارید. ممنونم.


(تشویق)

