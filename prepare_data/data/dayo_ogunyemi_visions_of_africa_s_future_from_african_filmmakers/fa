
به عنوان کودکی که در نیجریه بزرگ شد،
کتابها جرقه اولیه تخیل را
در ذهنم‌ زدند،
اما فیلم‌ها، فیلم‌ها من را
به مکان‌هایی جادویی با ماشین‌های پرنده،
به فضای بی‌کران
و جهان‌هایی کاملاً جدید بردند.
و سفر اکتشافی من، مکان‌ها 
و اتفاقات زیادی را به من نشان داد،
که همه با ایده‌ها و تخیل همراه بودند.


یک دهه و نیم پیش،
من کار حقوق و تکنولوژی
در نیویورک را رها کردم
و به تهیه‌کنندگی، تولید و توزیع فیلم
در نایروبی، لاگوس و ژوهانسبورگ پرداختم.
من این افتخار را داشتم 
که ببینم چگونه در آفریقا،
فیلم با قدرت به کشف اتفاقات
عجیب و غریب می‌پردازد،
چگونه احتمالات نامحدود 
و حقایق اساسی را در خود جای می‌دهد.
فیلم‌های آینده‌گرایی آفریقایی
مانند «پومزی»
فیلم علمی تخیلی فوق‌العاده وانوری کیهو،
تصاویری عالی از آینده
آفریقا ترسیم می‌کنند،
در حالیکه فیلم «من یک جادوگر نیستم» رانگانو نیونی
و «وایا» به کارگردانی آکین اوموتوشو
وضعیت کنونی را به ما نشان می‌دهند.
این کارگردانان، تصاویر متنوعی را 
از آفریقای واقعی و تخیلی نشان می‌دهند،
در مقابل بسیاری از تصاویر
آفریقا که از بیرون می‌آیند،
و دیدگاه‌هایی که این تصاویر را
همراهی می‌کنند،
که می‌توانند همراه با دلسوزی
یا بی‌اعتنایی باشند
و دید مردم نسبت به آفریقا
را تغییر داده یا تحریف کنند.


و واقعیت این است که،
بسیاری فکر می‌کنند آفریقا
اوضاع خوبی ندارد.
تصاویر نقش مهمی در این طرز فکر دارند.
بسیاری از استعاره‌ها در مورد آفریقا،
از تصاویر باقی مانده‌اند،
تصاویر قحطی در اتیوپی ۳۰ سال پیش،
تصاویری از جنگ بیافرا، نیم قرن پیش.
اما در قاره‌ای که میانگین سنی ۱۷ سال است،
این رویداد‌های غم‌انگیز، تقریباً
ماقبل تاریخی به نظر می‌رسند.
تصاویر آن‌ها خیلی وقت پیش
از حافظه مردم بسیاری 
از کشور‌های آفریقا پاک شده است.
برای آن‌ها، این تصاویر
نشان‌دهنده واقعیت نیستند.


پس واقعیت آفریقا چیست؟
یا ما می‌خواهیم بر روی کدام
واقعیت‌های آفریقا تمرکز کنیم؟
آیا ما تصور امانوئل مکرون از
آفریقا را در سال ۲۰۱۷ می‌پذیریم؟
مکانی که در آن همه زنان
هفت یا هشت فرزند دارند؟
یا هنوز به گزارش سازمان ملل اعتماد می‌کنیم
که می‌گوید تنها یکی از ۵۴ کشور آفریقایی
دارای نرخ باروری هفت فرزند است؟
آیا بر روی این واقعیت تمرکز می‌کنیم
که نرخ مرگ و میر نوزادان
و امید به زندگی در آفریقای امروز
تقریباً قابل مقایسه با
صد سال پیش در آمریکاست،
یا بر روی پیشرفت تمرکز می‌کنیم
این واقعیت که نرخ مرگ و میر نوزادان
در چهار دهه گذشته در آفریقا نصف شده
و امید به زندگی در آن از سال ۲۰۰۰،
۱۰ سال افزایش یافته است.
این دیدگاه‌های دوگانه
همه دقیق و درست هستند.
البته به جز دیدگاه مکرون.
او فقط اشتباه می‌کند.


(صدای خنده)


اما یک دیدگاه موجب ناامیدی
نسبت به آفریقا می‌شود،
در حالی که دیگری،
امیدها را نسبت به
پیشرفت و شکوفایی این
یک میلیارد نفر افزایش می‌دهد.
این واقعیت که آفریقایی‌ها
آنقدر لوکس نیستند که سرگرم
کار‌های دیگر شوند،
این واقعیت که ما باید پیشرفت کنیم
یا با پیامد‌های شکست زندگی کنیم،
دلیل این هستند که ما باید به
گفتن داستان‌هایمان ادامه دهیم
و تصاویر خودمان را نشان دهیم،
همراه با صداقت و در درجه اول
برای مخاطبان آفریقایی،
چون تصویری که بیش از هر چیز اهمیت دارد،
تصویر آفریقا در تصورات آفریقایی‌ها است.


اکنون، صداقت نیازمند این است که بپذیریم
آفریقا از سایر نقاط جهان عقب‌تر است
و برای همپا شدن،
باید سریع حرکت کند.
ولی باید توجه به مسیر پیش رو،
من دوست دارم یک تمرین فکری انجام دهیم.
چه می‌شد اگر می‌شد
به صد سال پیش بازگردیم،
مثلاً به ایالات متحده در سال ۱۹۱۷،
اما بتوانیم تمام ایده‌های نوین را
به همراه خود به آن زمان ببریم،
نوآوری‌ها و اختراعاتی که امروزه داریم؟
با این دانش به چه چیزی دست می‌یافتیم؟
چقدر بهتر می‌توانستیم کیفیت زندگی
و شرایط آن را برای مردم بهبود دهیم؟
چقدر می‌توانستیم رفاه را گسترش دهیم؟
تصویر کنید اگر صد سال پیش،
نظام آموزشی، دانش امروزه را داشت،
از جمله بهترین روش‌های تدریس.
و پزشک‌ها و دانشمندان،
چیزهایی که ما می‌دانیم را
در مورد سلامت عمومی،
روش‌های جراحی،
توالی DNA، تحقیق و درمان سرطان می‌دانستند؟
اگر آن زمان به نیمه‌رساناهای
مدرن دسترسی داشتیم،
کامپیوترها، دستگاه‌های موبایل، اینترنت؟
فقط تصور کنید.
اگر چنین بود، می‌توانستیم جهشی
به آینده داشته باشیم، نمی‌توانستیم؟
خب، امروزه آفریقا می‌تواند
چنین جهشی داشته باشد.
نوآوری‌های استفاده نشده زیادی وجود دارند
که می‌توانند آفریقا را از نظر
شرایط زندگی، یک قرن به جلو ببرند
اگر اراده و تعهد کافی وجود داشته باشد.


این فقط یک امکان نیست؛
این یک ضرورت برای آینده آفریقاست،
آینده‌ای که جمعیت آفریقا در آن دوبرابر شده
و در تنها سه دهه به
دو و نیم میلیارد نفر می‌رسد،
آینده‌ای که در آن آفریقا بزرگ‌ترین
نیروی کار جهان را دارد،
آن هم زمانی که خود ایده کار کردن، به طور
اساسی مورد تجدید نظر قرار گرفته است.


این جهش خیلی دور از ذهن نیست.
مثال‌های زیادی هستند که نشان‌دهنده پتانسیل
تغییر در آفریقا هستند.
تنها ۲۰ سال قبل،
نیجریه کمتر از نیم میلیون خط تلفن داشت.
امروزه صد میلیون مشترک تلفن موبایل دارد،
و این معجزه موبایل در تمام
کشور‌های آفریقایی تجلی یافته است.
امروزه حدود ۷۵۰ میلیون گوشی
موبایل در آفریقا وجود دارد،
و این هیجان موجهی در مورد
جهش ایجاد کرده است،
در مورد آوردن اقتصاد اشتراکی، هوش مصنوعی،
دستگاه‌های خودمختار به آفریقا.
و تمام این‌ها نویدبخش هستند،
اما ما باید به ترتیب فکر کنیم.
با فراموش کردن قرار دادن گاری پشت اسب‌ها،
نمی‌توان خودروی بدون راننده را
در جاده‌ها قرار داد.


(تشویق)


یک لایه کامل زیربنایی و منطقی
برای نوآوری وجود دارد
که ما آن را پذیرفته‌ایم،
اما باید آن را برای آفریقا فراهم کنیم،
چرا که برخی از بزرگ‌ترین شکاف‌های زیرساختی
در مورد موضوعات بسیار ابتدایی هستند
که غربی‌ها به ندرت
حتی به آن‌ها فکر می‌کنند.


پس اجازه دهید آن را بررسی کنیم.
تصور کنید یک روز دسترسی
شما به اینترنت قطع شود،
و زمانی که مجدداً وصل شود،
تنها برای سه ساعت در روز برقرار باشد،
با ۱۵ ساعت قطعی بدون برنامه.
زندگی‌تان چگونه تغییر می‌کند؟
حالا دسترسی به اینترنت را
با برق عوض کنید.
به یخچال‌هایتان، تلویزیون‌ها،
مایکروویوهایتان فکر کنید،
که روزها بدون استفاده خواهند بود.
حالا این کابوس را
به ادارات دولتی گسترش دهید،
به کسب‌وکارها، به مدرسه‌ها،
به بیمارستان‌ها.
این وضعیت یا بدتر از آن،
نوع دسترسی صدها میلیون آفریقایی
به برق،
به آب،
به درمان،
به بهداشت،
و به آموزش است.
ما باید این را درست کنیم.
ما باید درستش کنیم چون اطمینان از
دسترسی گسترده و مقرون به صرفه
به زیرساخت‌ها و خدمات مناسب
به راحتی قابل دست‌یابی نیست:
بلکه برای آن جهش صد ساله ضروری است.
و زمانی که آن را درست کنیم،
شاید مزایای غیرمنتظره‌ای بیابیم.


یکی از مزیت‌های غیرمنتظره معجزه موبایل
این بود که منجر شد به شاید
بزرگترین تجدید حیات فرهنگی
که آفریقا در یک نسل دیده است:
تولید دوباره موسیقی پاپ آفریقایی.
برای نوازندگانی مانند پی-اسکوئر،
بانگو مافین
و ویزکید،
گوشی‌های موبایل مسیر را
برای تسلط بر مخاطبان محلی
و تبدیل شدن به ستاره جهانی هموار کردند.
و این تأثیر تنها محدود
به موسیقی نبوده است.
به فیلم هم گسترش می‌یابد.
فیلم‌های زیبا و درگیرکننده‌ای
مثل این تصاویر از «پومزی»،
«وایا» و برنامه «من یک جادوگر نیستم».
در حالی که تصویر بیرونی آن
ممکن است قدیمی به نظر برسد،
آفریقا و همینطور فیلم‌های آفریقایی
به تکامل ادامه می‌دهند.
حالا، گاهگاه سایر نقاط جهان آگاه می‌شود،
شاید از طریق فیلم تأثیرگذار
«ویوا ریوا» ساخته جو مونگا،
یا فیلم خشن «عزرا» ساخته نیوتون ادواکا،
یا با فیلم شاعرانه «تیمبوکو»
ساخته عبدالرحمن سیساکو.
با موبایل، آفریقایی‌ها تعداد بیشتری
از این فیلم‌ها را کشف می‌کنند،
و این یک واقعیت است که در کینشاسا
(پایتخت کنگو) و کوتونو (بزرگترین شهر بنین)
نگاه جشنواره کن به فیلم‌های
آفریقایی اهمیت چندانی ندارد،
یا این که نظرات این جشنواره
آگاهانه یا منصفانه است.


چه کسی اهمیت می‌دهد که
«نیویورک تایمز» چه فکر می‌کند؟
این مهم است که آفریقایی‌ها اعتبار هنر
و ایده‌های آفریقایی را تأیید می‌کنند،
از منظر انتقادی و تجاری،
این که چیزی را که
می‌خواهند تماشا می‌کنند،
و این که فیلم‌سازان آفریقایی به
مخاطبان اصلی خود متصل می‌شوند.
و این مهم است.
مهم است چون فیلم می‌تواند
روشنگر و الهام‌بخش باشد.
فیلم می‌تواند چشم‌اندازهایی از آینده را
به زمان حال بیاورد.
فیلم می‌تواند امید را منتقل کند.
و فیلم می‌تواند دیدگاه‌ها را با سرعت
بیشتری از ساختن جاده‌ها تغییر دهد.


در طول تنها یک دهه،
صنعت فیلم‌سازی نیجریه،
که بزرگترین در آفریقاست،
کلمات و زبان این کشور را
به واژگان و تصورات میلیون‌ها نفر
در بسیاری از کشورهای
آفریقایی دیگر برده است.
مرزها را از میان برداشته است،
شاید به مؤثرترین شکل
از زمانی که کنفرانس برلین
بذر جدایی زبانی و جغرافیایی را
در آفریقا کاشت.
فیلم به یک زبان بین‌المللی صحبت می‌کند،
و فیلم‌های آفریقایی آن را
با صدای بلند صحبت می‌کند.


ایجاد جهش صد ساله در آفریقا
نیازمد این است که آفریقایی‌ها
از خلاقیت برای ایده‌پردازی استفاده کنند
و با دید باز، ایده‌ها را از سایر نقاط جهان
بپذیرند و خود را با آن‌ها انطباق دهند
تا مشکلات فراگیرمان را حل کنیم.
با تمرکز بر سرمایه‌گذاری،
فیلم‌ها می‌توانند پیشران این تغییر
در مردم آفریقا باشند،
تغییری که برای جهش صد ساله لازم است،
تغییری که به ایجاد یک
آفریقای موفق کمک خواهد کرد،
آفریقایی که بسیار بهتر از امروز خواهد بود.


سپاسگزارم.


سپاس فراوان..


(تشویق)

