
یک راه برای تغییر ژن‌هایمان این است که ژن‌های تازه‌ای بسازیم،
همانطور که کریگ ونتر به زیبایی نشان داد.
راه دیگر، تغییر عادات زندگی است.
و ما داریم می‌آموزیم که این تغییرات تا چه اندازه می‌توانند قوی و محرک باشند،
آنقدر که برای دیدن بعینه‌ی فوایدشان لازم نیست زیاد صبر کنید.
وقتی که سالم‌تر تغذیه می‌کنید، استرس را کنترل می‌کنید، ورزش می‌کنید و بیشتر عشق می‌ورزید،
مغز شما به واقع جریان خون و اکسیژن بیشتری دریافت می‌کند.
ولی علاوه برآن، مغز شما به طور محسوسی بزرگتر می‌شود.
چیزهایی که تا همین چند سال پیش غیرممکن انگاشته می‌شدند
حالا می‌توانند اندازه گیری شوند.
این مسئله چند سال پیش از بقیه ما
توسط رابین ویلیامز کشف شد.


کنون، راهی وجود دارد که شما بتوانید
مغزتان را وادار به رشد سلول‌های مغزی جدید کنید.
بعضی از چیزهای مورد علاقه من: مثل شکلات و چایی، ذغال اخته،
الکل به مقدار رعایت شده، کنترل استرس
و کانابینوید موجود در ماریجوانا.
من فقط پیغام‌رسانم.
(خنده)
داشتیم چی می‌گفتیم؟
(خنده)
و دیگر چیزهایی که می‌توانند آن را بدتر کنند،
که می‌توانند باعث از بین بردن سلول‌های مغزی شما بشوند.
مظنون‌های متدوال، مثل چربی اشباع شده و شکر،
نیکوتین، مخدر، کوکائین، مصرف بیش از حد الکل و استرس مزمن.


وقتی عادات زندگی‌تان را عوض می‌کنید پوستتان جریان خون بیشتری دریافت می‌کند،
بنابراین دیرتر پیر می‌شوید، و پوستتان خیلی چروک نمی‌شود.
قلبتان جریان خون بیشتری دریافت می‌کند.
ما نشان داده‌ایم که شما به واقع می‌توانید بیماری‌های قلبی را شکست بدهید.
این شریان‌های مسدود شده که در بالا سمت چپ می‌بینید،
بعد از یک سال به طور محسوسی مسدودیت‌شان کم شده است.
پت اسکن قلبی که در پایین سمت چپ نشان داده شده‌،
آبی یعنی عدم جریان خون.
و یک سال بعد — در نقاط نارنجی و سفید، ماکسیمم جریان خون را دارد.
ما به شما نشان داده‌ایم که شما قادرید پیشرفت سرطان پروستات و
و به علاوه، سرطان سینه را به سادگی با این تغییرات
متوقف یا حتی برعکس کنید.
ما کشف نموده‌ایم که از رشد تومور در محیط هایی مصنوعی در
گروه‌هایی که این تغییرات را داشته‌اند ۷۰ درصد جلوگیری شده است.
درحالیکه در گروه مقایسه‌ای مشابه تنها نه درصد بوده است.


این تفاوت‌ها بسیار قابل توجه بودند.
حتی اندام‌های جنسی شما خون بیشتری دریافت می‌کنند،
و توان جنسی شما افزایش می‌یابد.
یکی از موثرترین تبلیغات ضد سیگار توسط
سازمان خدمات بهداشتی انجام شد،
که در آن نیکوتین نشان داده شده بود که شریان‌ها را تنگ می‌کند،
و می‌تواند مسبب حمله قلبی یا سکته شود،
ولی در عین حال باعث ناتوانی جنسی هم می‌شود.
نیمی از مردانی که سیگاری هستند ناتوان جنسی اند.
این چقدر سکسی است؟


حال ما نزدیک به انتشار یک پژوهش جدید هستیم —
پژوهشی که نشان می‌دهد شما می‌توانید ظهور ژنی در سرطان پروستات مردان را عوض کنید
این چیزیست که نقشه گرمایی نامیده می‌شود
و رنگ‌های مختلف دارد، و در گوشه سمت راست، ژن‌های مختلف هستند
و ما مشاهده کردیم که بیش از ۵۰۰ ژن بخوبی عوض می‌شوند
در نتیجۀ روشن شدنِ ژن‌های خوب، و ژن‌های مانع بیماری،
ژن‌هایی که تشویق کنندۀ بیماری بودند خاموش شدند.


و بنابراین من فکر می‌کنم این یافته‌ها خیلی پرقدرت هستند
و به بسیاری از مردم امید تازه و گزینه‌های جدیدی می‌دهند
و شرکت‌هایی چون نَویجنیکس و دی اِن اِی دیرکت و ۲۳اندمی،
که به شما پروفایل‌های ژنتیکی می‌دهند،
به برخی این احساس را القا می‌کنند که، «عجب، من چه کار می‌توانم بکنم؟»
خوب، ژن‌های ما سرنوشت ما نیستند، و اگر ما این تغییرات را انجام بدهیم —
آنها یک چیز استعدادی اند، ولی اگر ما تغییرات بزرگتری بدهیم
از تغییری که در غیر این صورت می‌دادیم
ما در واقع می‌توانیم چگونگی ظهور ژن‌هایمان را عوض کنیم.
سپاس.
(تشویق)

