
به تمام مواردی که برای
رشد جامعه انسانی لازمند
فکر کنید:
تامین غذا،
ساخت سرپناه،
پرورش دادن فرزندان، و غیره.
باید راهی برای تقسیم کردن منابع،
سازماندهی کارهای مهم،
و توزیعِ کار به صورت کارآمد
وجود داشته باشد.
حالا تصور کنید مجبورید همه این کارها را
بدون هیچ گونه برنامه ریزی
یا ارتباطات در سطح بالا
انجام دهید.
به اجتماع مورچه ها خوش امدید.
مورچه ها یکی از پیچیده ترین
سازماندهی های اجتماعی را
در قلمروی حیوانات دارا هستند،
در کلونی های
ساختاربندی شده
که حاوی انواع مختلف اعضا،
با نقش های خاص
هستند زندگی می کنند.
اما گرچه این سازماندهی شبیه به
جوامع انسانی است،
اما از هیچ تصمیم گیری سطحِ بالایی
ناشی نمیشود،
بلکه بخشی از یک چرخه ی زیستی است.
در بسیاری از گونه ها،
همه ی نرهای بالدار و ملکه های
باکره ی بالدار
از همه ی کلونی های نزدیک
هر کدام از یک لانه ی متفاوت
خارج می شوند
و برای جفتگیری در یک مکان مرکزی
به هم می رسند،
و با استفاده از فرمون، راه محل جفتگیری
را میابند.
بعد از جفتگیری نرها می میرند،
و ماده ها سعی می کنند یک کلونی جدید
تاسیس کنند.
تعداد معدودی که موفق می شوند، در یک
نقطه ی مناسب می مانند،
بال هایشان را از دست می دهند،
و شروع به تخم گذاشتن می کنند،
و تعدادی از آنها را با استفاده از اسپرمِ
ذخیره شده در جفتگیری بارور می کنند.
تخم های بارور شده به کارگران ماده
تبدیل می شوند،
که از ملکه و تخم هایش مراقبت می کنند.
آنها بعدا از کلونی دفاع میکنند،
و به دنبال غذا می روند،
در حالی که تخم های بارورنشده به
مورچه نر تبدیل می شوند
که فقط باید منتظر باشند تا آماده ی
ترک لانه و تولید مثل شوند،
و چرخه را از نو شروع کنند.
اما مورچه های کارگر چطور تصمیم میگیرند
چه کاری را چه زمانی انجام دهند؟
در واقع آنها این کار را نمی کنند،
هرچند مورچه ها هیچ روشی
برای برقراری ارتباط عمدی ندارند
اما تک تک آنها از طریق سیگنالهای
لمسی، صوتی
و شیمیایی با هم در تعامل هستند.
این محرک ها کارهای زیادی انجام می دهند
از عمل کردن به عنوان یک هشدار
در موارد مرگ یک مورچه،
تا اعلام زمانِ نزدیک شدنِ یک ملکه
به آخرِ عمرِ تولد مثلی اش.
اما یکی از تاثیربرانگیزترین توانایی های
جمعی یک اجتماع مورچه ها
اکتشاف نواحی گسترده به شکل کامل و موثر
ان هم بدون یک نقشه ی از پیش تعیین شده
می باشد.
بیشتر گونه های مورچه حس بینایی
بسیار کمی دارند یا کورند
و فقط بوهای نزدیکشان را می شنوند.
ظاهرا این در ترکیب با 
هماهنگی سطحیِ پایینشان،
مورچه ها را به کاوشگرانِ افتضاحی
تبدیل می کند،
اما یک راه ساده و شگفت انگیز هست
که مورچه ها کارامدیِ جستجویشان را
به بالاترین حد میرسانند:
با تغییر الگوهای حرکتی خود
بر اساس تعاملات فردی.
وقتی دو مورچه به هم می رسند،
یکدیگر را با لمس کردن انت ها حس می کنند.
اگر تعداد زیادی مورچه در مساحتی کم وجود
داشته باشد این امر بیشتر رخ می دهد،
که باعث میشود آنها با حرکت
در مسیرهای تصادفی
و پیچیده تر، واکنش نشان دهند
تا جستجوی عمیقتری داشته باشند.
اما در محیط های بازتر و مورچه های کمتر،
که چنین ملاقات هایی کمتر رخ می دهد،
انها میتوانند در مسیر مستقیم حرکت کنند
تا زمینِ بیشتری را پوشش دهند.
کاوش در محیطهای این چنینی
میتواند مورچه ها را
با چیزهای زیادی مواجه کند:
از تهدیدها و دشمنان گرفته،
تا مکانهای جدید برای لانه سازی.
و بعضی گونه ها یک توانایی دیگر
به نام نفرگیری دارند.
وقتی یکی از این مورچه ها
غذا پیدا کند،
با آن غذا بازمیگردد و مسیرش را
با یک بوی شیمیایی علامتگذاری می کند.
سپس سایر مورچه ها این ردپای فرمونی
را دنبال می کنند،
و هر بار که موفق به یافتن غذا
و بازگشت میشوند ان را تجدید می کنند.
وقتی غذای ان نقطه تخلیه شد،
مورچه ها دیگر در راه برگشت
علامتگذاری نمی کنند.
بو تبخیر می شود و مورچه ها دیگر
به آن مسیر جذب نمی شوند.
این روشِ جستجو و گرداوریِ
به ظاهر ساده و ناپخته
در واقع آنقدر مفید است که
در مدلهای رایانه ای به منظور
به دست اوردنِ راه حل های بهینه
از عناصرِ نامتمرکز، کارِ تصادفی
و مبادله اطلاعات ساده اعمال می شود.
این روش کاربردهای نظری و عملی زیادی دارد،
از مسئله ی فروشنده ی دوره گردِ مشهور گرفته
تا برنامه ریزی وظایفت محاسباتی،
و جستجوهای اینترنتیِ بهینه سازی شده،
تا ربات های جستجوی جمعی در میدان های مین
یا یک ساختمانِ در حالِ سوختن،
که بدون کنترل مرکزی کار می کنند.
اما این فرآیندهای ساده ولی کارامد را
میتوان به صورت مستقیم از طریق
آزمایشاتِ ساده مشاهده کرد،
مثلا با وارد کردن مورچه ها به
فضاهای خالی با اندازه های متنوع
و توجه کردن به رفتارِ انها.
شاید مورچه نتوانند رای بدهند، جلسه 
بگذارند، یا حتی برنامه ریزی کنند،
اما شاید ما انسان ها باز هم بتوانیم
از این موجودات ساده
یاد بگیریم چطور با این پیچیدگیِ بالا
عملکردی بسیار کارامد داشته باشیم.

