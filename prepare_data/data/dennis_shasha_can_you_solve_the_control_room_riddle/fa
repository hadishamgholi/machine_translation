
به عنوان جاسوس ارشد کشورتان،
باید به مقر فرماندهی اتحاد پلید نفوذ کنید،
مرکز کنترل سری را بیابید،
و اشعه مرگبار آنها را خنثی کنید.
اما تنها چیزی که می‌توانید به آن اتکا کنید
اطلاعاتی است که توسط
گروه شناسایی شما به دست آمده است.
مقر فرماندهی هرمی عظیم است که
در طبقه بالا تنها یک اتاق دارد،
در طبقه بعد دو اتاق دارد،
و به همین ترتیب.
صفحه کنترل پشت یک نقاشی پنهان شده است
و در بالاترین طبقه‌ای قرار دارد
که این شرایط را داشته باشد:
هر اتاق دقیقا سه در دارد که آن را 
به سایر اتاق‌های آن طبقه متصل می‌کند،
غیر از اتاق کنترل،
که تنها با یک اتاق در ارتباط است،
هیچ راهرویی وجود ندارد،
و می‌توانید از پله‌ها صرف نظر کنید.
متاسفانه، نقشه طبقات را ندارید،
و زمان کافی برای جستجوی
تنها یک طبقه در اختیار دارید
پیش از آنکه سیستم هشدار فعال شود.
می‌توانید پیدا کنید که
اتاق کنترل در کدام طبقه است؟
ویدیو را متوقف کنید
و خودتان سعی کنید معما را حل کنید.
جواب در: ۳
جواب در: ۲
جواب در: ۱
برای حل این مسئله باید آن را تصور کنیم.
برای شروع، می‌دانیم که در طبقه صحیح
اتاقی هست،
که آن را اتاق A می‌نامیم،
و یک در دارد که به اتاق
کنترل گشوده می‌شود،
و دری هم دارد که به اتاق B می‌رود،
و یکی هم به اتاق C.
پس حداقل باید چهار اتاق وجود داشته باشد،
که به صورت دایره کشیده شده‌اند،
و خطوط بین آنها نشان دهنده درها هستند.
اما وقتی که اتاق B را به C وصل می‌کنیم،
اتصال دیگری ممکن نخواهد بود،
بنابراین طبقه چهارم از بالا 
جواب مسئله نیست.
می‌دانیم که صفحه کنترل 
باید تا جای ممکن بالا باشد،
پس بیایید همین‌طور
از طبقات هرم پایین بیاییم.
طبقه پنجم از بالا هم جواب درست نیست.
با کشیدن آن متوجه این مسئله می‌شویم،
اما برای اطمینان از اینکه
امکانی را قلم نیانداخته‌ایم،
این هم یک روش دیگر.
در نمودار ما هر خط نشان دهنده یک در است
که دو اتاق همجوار را به هم وصل می‌کند.
پس در نهایت باید تعداد همسایه‌ها 
فارغ از تعداد روابطی که ایجاد کرده‌ایم
عددی زوج باشد.
در طبقه پنجم از بالا، 
برای ایجاد شرایط مورد نظر،
به چهار اتاق احتیاج داریم که 
هر یک سه همسایه داشته باشند،
به علاوه اتاق کنترل که تنها یک همسایه دارد
که در مجموع می‌شود ۱۳ همسایه.
از آنجا که این تعداد فرد است،
پس ممکن نیست،
و البته، این قضیه درباره 
همه طبقه‌های با تعداد اتاق فرد برقرار است.
پس بیایید یک طبقه دیگر هم پایین برویم.
وقتی طرح اتاق‌ها را بکشیم،
می‌توانیم چیدمانی 
به این صورت را مشاهده کنیم.
در ضمن، مطالعه مدل‌های بصری مانند این
که اتصال و رابطه بین 
دو چیز مختلف را نشان می‌دهد
به عنوان نظریه گراف شناخته می‌شود.
در یک گراف پایه، دایره‌های نشان دهنده اشیا
به عنوان نقطه شناخته می‌شوند،
در حالی که خطوط اتصال
بین آنها لبه نام دارند.
محققانی که بر روی نمودارهایی مثل این
کار می‌کنند سوال‌هایی مانند این می‌پرسند،
«این نقطه از آن یکی چقدر دور است؟»
«شلوغ‌ترین نقطه چند لبه دارد؟»
«آیا راهی بین این دو نقطه هست، 
اگر هست طول آن چقدر است؟»
گراف‌هایی مانند این بیشتر برای نقشه برداری
شبکه‌های ارتباطی استفاده می‌شوند،
اما می‌توانند نشان دهنده 
تقریبا هر شبکه‌ای باشد،
از اتصالات حمل و نقل در یک شهر
تا روابط اجتماعی میان افراد،
و فعالیت‌های شیمیایی بین پروتئین‌ها
یا شیوع بیماری مسری در مناطق متفاوت.
بنابراین، مجهز به این روش‌ها،
برمی‌گردیم به هرم.
شما از نگهبانان 
و دوربین‌های امنیتی اجتناب می‌کنید،
به طبقه ششم از بالا نفوذ می‌کنید،
صفحه کنترل را پیدا می‌کنید،
چند اهرم را حرکت می‌دهید،
و اشعه مرگبار را در اقیانوس منفجر می‌کنید.
حالا، وقت آن رسیده
که سراغ این معما بروید
که چرا گروه شناسایی شما همیشه 
اطلاعاتی مبهم در اختیار شما می‌گذارند.
سلا م به همگی.
اگر این معما را دوست داشتید
سعی کنید این دوتا را هم حل کنید.

