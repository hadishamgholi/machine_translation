
معاملات فاسد یکی از
موفق‌ترین تاجران پادشاهی
برملا شده است.
تقریباً تمام ثروت او
در یک مجموعه
از ۳۰ یاقوت برمه‌ای سرمایه‌گذاری شده است،
و جمعیت حاضر در میدان
برای مصادره آنها غریو می‌کشند
تا به قربانیان بازپرداخت شود.
اما آن شیاد و متحدانش در دربار
مورد متقاعد کننده‌ای ساخته‌اند
تا حداقل بخشی از ثروت او
قانونی انگاشته شود،
و به نظر بیاید که از طریق خدمت
به دربار به دست آمده است.


پادشاه لحظه‌ای تعمق می‌کند
و حکم خود را صادر می‌کند.
از آنجا که راهی نیست که بفهمیم
کدام بخش یاقوت‌ها با ثروتِ از راه
خلاف بدست آمده خریده شده است،
جریمه از طریق یک بازی فکری میان تاجر
و باهوش‌ترین مشاور شاه تعیین می‌شود - شما.


هر دوتان قوانین را می‌شنوید.
تاجر اجازه خواهد داشت
که با دقت یاقوت‌هایش را
بین سه جعبه تقسیم کند
که بعد جلوی شما قرار خواهند گرفت.
به شما سه کارت داده می‌شود،
و باید عددی از ۱ تا ۳۰
روی هر کدام بنویسید،
و بعد هر کارت را
جلوی یکی از جعبه‌ها قرار دهید.
بعد همه جعبه‌ها باز می‌شوند.
از هر جعبه، دقیقاً به همان تعداد
که روی کارت مربوطه
نوشته‌اید یاقوت می‌گیرید،
اگر آن تعداد در جعبه باشد.
اما اگر عدد شما از تعداد
یاقوت موجود در جعبه بیشتر باشد،
شیاد می‌تواند تمام جعبه را نگهدارد.


شاه فقط دو شرط برای شیاد
در تقسیم یاقوت‌ها می‌گذارد.
هر جعبه باید حداقل دو یاقوت داشته باشد
و یکی از جعبه‌ها باید دقیقاً شش یاقوت
از یکی دیگر از جعبه‌ها بیشتر داشته باشد —
اما نمی‌دانید آن جعبه‌ها کدام هستند.


بعد از چند دقیقه بررسی دقیق،
تاجر سنگ‌های قیمتی را پنهان می‌کند،
و جعبه‌ها جلوی شما قرار می‌گیرند.
چه اعدادی باید انتخاب کنید
تا تضمین کند که بیشترین
جریمه ممکن را برای تاجر
و بیشترین غرامت ممکن را
برای قربانیانش می‌گیرید؟


اگر می‌خواهید خودتان معما را حل کنید،
ویدیو را اینجا نگه دارید.


جواب در ۳


جواب در ۲


جواب در ۱


نمی‌خواهید با حرص زدن خطا کنید.
اما راهی هست که تضمین می‌کند
بیشترین مقدار را از اندوخته شیاد می‌گیرید.


این موقعیت یک بازی تقابلی
مانند شطرنج را تداعی می‌کند -
فقط با این تفاوت که اینجا
نمی‌توانید موقعیت حریف را ببینید.
برای پیدا کردن حداقل تعداد یاقوت‌هایی
که می‌توانید بردنشان را تضمین کنید،
باید بدترین حالت ممکن را در نظر بگیرید،
انگار که تاجر حرکت شما را می‌دانسته
و یاقوت‌ها را طوری چیده
که برد شما را حداقل کند.


از آنجا که هیچ راهی ندارید که بفهمید
کدام جعبه‌ها یاقوت بیشتر یا کمتری دارند،
باید برای همه آنها یک عدد یکسان بنویسید.
فرض کنید سه ۹ بنویسید.
شیاد ممکن است در جعبه‌ها 
۸، ۱۴ و ۸ یاقوت گذاشته باشد.
در این حالت، فقط ۹ یاقوت
از جعبه وسطی می‌گیرد.


از طرف دیگر، می‌توانید
مطمئن باشید که حداقل دو جعبه
حداقل ۸ یاقوت دارند.
دلیل این است.
با تصور خلاف آن شروع می‌کنیم،
که دو جعبه ۷ یا کمتر داشته باشند.
آن دو نمی‌توانند یکی از جعبه‌هایی باشند
که ۶ عدد با یکی دیگر تفاوت دارد،
زیرا هر جعبه باید
حداقل ۲ یاقوت داشته باشد.
در این حالت، جعبه سوم حداکثر می‌تواند
۱۳ یاقوت داشته باشد - یعنی ۷ به اضافه ۶.
همه آن سه جعبه را که جمع بزنیم،
بیشترین تعداد به ۲۷ می‌رسد.
از آنجا که کمتر از ۳۰ است،
این حالت ممکن نیست.
حالا با استفاده از برهان خلف می‌دانید،
که دو جعبه ۸ یاقوت یا بیشتر دارند.
اگر از هر سه جعبه ۸ یاقوت بخواهید
حداقل ۱۶ تا می‌گیرید -
و این بیشترین تعدادی است
که می‌توانید تضمین کنید،
همان طور که می‌بینید،
با تفکر دوباره به حالت ۸، ۱۴، ۸.


بیش از نیمی از گنج شیاد را
به عنوان غرامت برای مردم گرفته‌اید.
و هرچند موفق شد مقداری
از یاقوت‌هایش را نگه دارد،
قطعاً گنج او مقداری از
درخشش خود را از دست داده است.

