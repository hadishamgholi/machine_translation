
کلیدهای مخفی را پیدا کرده اید،
از تله های مخفی عبور کرده اید،
و حالا گروه شما بالاخره
در دل یک معبد باستانی در شهر گمشده
ایستاده است.
اما همانطور که شما کتیبه ها را
در تاریکی مطلق مطالعه می کنید،
دو نفر از هشت دانشجوی همراه شما
با محراب برخورد می کنند.
ناگهان، دو ابر از دودی سبز به جلو
شلیک می شوند
و دیوارها شروع به لرزیدن می کنند.
در راه فرار برای نجات خودتان،
به اتاقی می رسید که پنج راهرو دارد و
پیش تر از آن عبور کرده اید،
یکی از راهها به محراب و 
یکی هم به بیرون می رسند.
ساعت شنی عظیم در وسط اتاق درحال کار است،
و کمتر از یک ساعت 
تا خالی شدن آن فرصت دارید،
و صداهای اطراف به شما می فهماند
که دوست ندارید آن موقع آنجا باشید.
از آنچه در هنگام آمدن به یاد دارید،
با سرعت زیاد حدود ۲۰ دقیقه 
تا خروج فاصله دارید.
شما می دانید که این آخرین راه تا خروج است،
اما ردپاهایتان پاک شده است،
و هیچ کس راه را به یاد ندارد.
اگر نه نفرتان از هم جدا شوید،
درست به اندازه زمان خواهید داشت
تا هرگروه راه را تا انتها برود و برای
گزارش به این اتاق برگردد،
و بعد از آن همه باهم
از راه اصلی فرار کنید.
اما یک مشکلی هست؛
کتیبه درباره نفرین محراب هشدار داده بود:
ارواح شاه و ملکه شهر
متجاوزان را تسخیر می کنند
و آنها با نیرنگ به عذاب خود
رهنمون می شوند.
با یادآوری دود سبز،
متوجه می شوید که دو نفر
از دانشجویان نفرین شده اند.
در هر زمان، 
یکی یا هردو ممکن است دروغ بگویند،
با این حال ممکن است دروغ هم نگویند.
مطمئن هستید که نفرین
به خود شما اصابت نکرده،
اما نمی دانید کدامیک از دانشجویان
قابل اعتماد هستند،
و چون ممکن است دانشجویان تسخیر شده
گاهی دروغ بگویند،
هیچ راهی نیست که مطمئن شوید
چه کسی تسخیر شده است.
آیا می توانید راهی بیابید
که فرار همه را تضمین کند؟
درباره حمله دانشجویان تسخیر شده
یا به هر نحوی آسیب رساندن
آنها به سایرین نگران نباشید.
این نفرین
تنها بر ارتباطات آنها اثر می کند.
حالا اگر می خواهید خودتان معما را حل کنید
فیلم را متوقف کنید!
جواب در: ۳
جواب در: ۲
جواب در: ۱
اولین نکته این است که چون میدانید
که خودتان نفرین نشده اید،
می توانید یکی از راهروها را 
به تنهایی کاوش کنید.
این نکته هشت دانشجو را برای سه راه
باقی می گذارد.
فرستادن دو گروه چهار نفری به دو تا
از راهها جواب نخواهد داد
چون اگر یکی از گروهها به دو قسمت
دو به دو تقسیم شود،
باید حدس بزنید که چه کسی قابل اعتماد است.
اما تقسیم آنها به یک گروه دو نفری 
و دو گروه سه نفری هربار جواب می دهد،
و این دلیل آن است.
دانشجویان تسخیر شده ممکن است
دروغ بگویند یا نگویند،
اما شما می دانید که فقط دو نفر هستند،
و شش نفر دیگر همیشه حقیقت را می گویند.
وقتی که گروهها به اتاق برگشتند،
یا همه اعضا یک چیز را میگویند
یا درباره انتهای مسیر 
اختلاف نظر خواهند داشت.
اگر یک گروه سه نفری
با هم توافق داشته باشند،
پس متوجه می شوید
که هیچ کدام دروغ نمی گویند.
درباره گروه دو نفری، در هیچ صورت
نمی توانید مطمئن باشید،
اما همه چیزی که نیاز دارید شواهد
قابل اتکا درباره سه تا از چهار مسیر است.
درباره مسیر چهارم از طریق حذف کردن
می توانید به نتیجه برسید.
البته، هیچ کدام از اینها مهم نیست اگر
شانس بیاورید و خودتان راه خروج را بیابید،
اما در غیر این صورت، با در نظر گرفتن
همه چیز، سه امکان وجود خواهد داشت.
اگر هر گروه یک جواب قاطع بدهند،
چه همه راست بگویند،
چه دو دانشجوی نفرین شده با هم
در گروه دو نفری باشند.
در هر دو صورت،
گروه دو نفری را در نظر نگیرید.
اگر فقط در یکی از گروهها بحث وجود داشته
باشد، دوتای دیگر حتما حقیقت را می گویند،
و اگر در دو گروه بحث باشد،
پس دانشجویان تسخیر شده 
از هم جدا افتاده اند
و شما با اطمینان می توانید به اکثریت
هر دو گروه سه نفری اعتماد کنید
چون حداقل دو نفر در هر گروه راستگو هستند.
معبد پشت سر شما فرو می ریزد
و دود سبز از دو دانشجو خارج می شود.
همه شما نجات پیدا می کنید
و از نفرین رها می شوید.
بعد از آن شرایط دشوار،
شما به گروه می گویید که
مستحق تعطیلات هستند،
و از قضا شما هم
برنامه سفر اکتشافی دیگری دارید.

