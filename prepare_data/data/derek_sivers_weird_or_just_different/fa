
فرض کنید که در یکی از خیابان های آمریکا هستید
و یک ژاپنی پیش شما می آید و می گوید،


"ببخشید اسم این بلوک چیه؟"


شما جواب می دهید،" این جا خیابان اک و آن هم خیابان الم است.
این جا شماره 26 و آن جا هم شماره 27 است."


و او جواب می دهد،" خوب اسم بلوک چیه؟"


و شما پاسخ می دهید،" خوب بلوک ها که نام ندارند.
خیابان ها نام دارند ولی بلوک ها
فقط فضاهای بدون نامی در میان خیابانها هستند."


و او ناامید و سرگردان می رو.د.


خوب، حالا فرض کنید که در خیابانی در ژاپن ایستاده اید،
رو به سمت فرد کنار دستی تان می کنید و می گویید،


"ببخشید، اسم این خیابان چیه؟"


و او جواب می دهد،" خوب آن جا بلوک 17 و این هم بلوک 16 است."


و شما پاسخ می دهید،" خوب اما اسم خیابان چیست؟"


و پاسخ می شنوید،" خیابان ها که اسم ندارند.
فقط بلوک ها نام دارند.
به نقشه گوگل نگاه کن. بلوک 14،15،16،17،18،19
تمام این بلوک ها نام دارند.
خیابان ها تنها فضاهای بدون نامی در میان بلوک ها هستند.


و شما پاسخ می دهید،" خوب پس چطور آدرس خانه تان را می دهید؟"


او می گوید،" خوب ساده است، این ناحیه 8 است.
این جا بلوک 17 و پلاک 1 است."


شما جواب می دهید،" بسیار خوب ولی وقتی داشتم این دور و اطراف قدم می زدم،
متوجه شدم که پلاک خانه ها به ترتیب نیست."


و او پاسخ می دهد،" البته که به ترتیب است. به همان ترتیب ساخته شدن شماره گذاری شده اند.
اولین خانه ای که در یک بلوک ساخته می شود پلاک 1 در آن بلوک است.
دومین خانه پلاک دو.
سومین خانه پلاک سه. ساده و مشخص است."


خوب، من عاشق اینم که گاهی اوقات ما نیاز داریم
به یک گوشه دیگر دنیا برویم
و با فرضیاتی آشنا شویم که تا به الان نمی دانستیم،
عکس آن فرضیات هم می توانند وجود داشته باشند و صحیح باشند.


برای مثال دکتر هایی در چین هستند
که باور دارند این شغل آن هاست که شما را سلامت نگه می دارد.
پس در هر ماهی که سلامت بودید باید مبلغی را به آن ها پرداخت کنید،
و اگر مریض شدید دیگر پولی به آن ها پرداخت نمی کنید چون که آن ها
در شغلشان ناموفق عمل کرده اند. بنابراین اگر شما سالم و سلامت باشید آن ها پول بیشتری دریافت می کنند.
(تشویق حاضران)


در موسیقی ما لفظ "یک" را
به عنوان نقطه آغاز می شناسیم. یک، دو، سه، چهار.
ولی در موسیقی آفریقای غربی لفظ "یک"
به عنوان لفظ پایانی شناخته می شود.
مانند نقطه ای که در پایان جمله گذاشته می شود.
بنابراین در پایان شمارش برای خاتمه موسیقی به کار می رورد.
دو، سه، چهار، یک.


و این مطلب در مورد این نقشه هم صدق می کند.
(خنده حاضرین)


یک ضرب المثل است که می گوید هر آن چه که در مورد هند درست باشد،
عکس آن هم در مورد هند صادق است.
پس، هیچ وقت فراموش نکنیم که، در هر کجایی که هستیم،
و برای هر ایده درخشانی که به ذهنتان می رسد یا می شنوید،
ممکن است عکس آن هم صحیح باشد.
از همه شما متشکرم ( به زبان ژاپنی)

