
وقتی به مهمانی می‌روم،
معمولا خیلی طول نمی‌کشد
که مردم متوجه شوند
که من یک دانشمند هستم
و درباره سکس مطالعه می‌کنم.
و بعد سوال‌هایی از من می‌پرسند.
و سوال‌ها معمولا شکل خیلی بخصوصی دارند.
با این عبارت شروع می‌شوند،
«دوستی به من گفت،»
و با این عبارت تمام می‌شوند،
«درسته؟»
و بیشتر اوقات
خوشحالم که بگویم
می‌توانم به آنها جواب بدهم،
اما گاهی اوقات ناچارم بگویم،
«واقعاً متاسفم،
ولی نمی‌دونم
چون من از اون جور دکترها نیستم.»


من یک درمانگر نیستم،
من یک زیست‌شناس تطبیقی هستم
که در مورد کالبدشناسی مطالعه می‌کند.
و شغل من نگاه کردن به گونه‌های
زیاد و متفاوت حیوانات است
و تلاش برای فهمیدن نحوه عملکرد
بافت‌ها و اندام‌های آنها است
وقتی همه چیز درست کار می‌کند،
نه اینکه تلاش کنم بفهمم
چطور وقتی مشکلی پیش می‌آید
آن را برطرف کنم،
مثل خیلی از شما.
و کاری که من می‌کنم
جستجوی شباهت‌ها و تفاوت‌ها
در راه‌حل‌هایی است
که برای حل مشکلات
اساسی زیستی تکامل یافته‌اند.


پس امروز اینجا هستم تا بحث کنم
که فقط فعالیت‌های
انجمن‌های برج عاجی نیستند
که در دانشگاه‌های ما یافت می‌شود،
بلکه آن مطالعه گسترده
در میان گونه‌ها، انواع بافت‌ها
و سیستم‌های اندام‌هاست
که بینشی می‌آفریند
که پیامدهای مستقیمی بر سلامت انسان دارد.
و این درباره هر دو پروژه اخیر من صادق است.
درباره تفاوت‌های سکس در مغز،
و کار بزرگسالانه‌ترم
در زمینه کالبدشناسی و عملکرد کیرها.
و حالا می‌دانید چرا من
در مهمانی‌ها سرگرم کننده هستم.


(خنده)


خوب امروز می‌خواهم برای شما مثالی بزنم
که از تحقیق درباره کیر به دست آمده
تا نشان‌تان دهم
چطور دانش حاصل از تحقیقات من
درباره سیستم یک اندام
فراستی درباره اندامی دیگر فرآهم کرد.
حالا مطمئن هستم که تمام حاضران می‌دانند —
البته آخر هفته پیش باید برای
کودک نه ساله‌ام توضیح می‌دادم —
کیر ساختاری است که اسپرم را
از یک نفر به دیگری منتقل می‌کند.
و این تصویر پشت سر من
به سختی کمی از گستردگی آن

در میان حیوانات را نشان می‌دهد.
میزان بسیار زیادی
اختلاف کالبدشناختی وجود دارد.
مجراهای ماهیچه‌ای، پاهای تغییر یافته،
و پره‌های تغییر یافته را می‌بینید،
و همچنین استوانه گوشتی
و قابل باد شدن پستانداران را هم می‌بینید
که همه ما با آن آشنایی داریم —
یا حداقل نیمی از شما.


(خنده)


و من فکر می‌کنم
این اختلاف فاحش را می‌بینیم
چون راه‌حلی بسیار موثر
برای یک پرسش بسیار اساسی زیستی است،
و آن رساندن اسپرم به موقعیتی است
که به تخمک برسد و نطفه را به وجود بیاورد.
خوب البته کیر در واقع
برای لقاح داخلی لازم نیست،
اما وقتی لقاح داخلی تکامل می‌‌یابد،
کیر هم معمولاً دنبالش می‌آید.


و سوالی که معمولا وقتی در این باره
صحبت می‌کنم می‌گیرم این است که،
«چه چیزی تو را
به این موضوع علاقه‌مند کرد؟»
و پاسخ اسکلت است.
فکر نخواهید کرد که اسکلت و کیر
چقدر به هم مربوط هستند.
و این به این دلیل است که ما به اسکلت
به عنوان سیستم اهرم‌هایی سخت نگاه می‌کنیم
که سرعت یا قدرت را می‌سازند.
و اولین یورش من به تحقیقات زیست‌شناسی
در دیرین‌شناسی دایناسورها
در دوران کارشناسی،
مستقیماً به همین حوزه بود.


اما وقتی برای خواندن بیومکانیک
وارد کارشناسی‌ارشد شدم،
واقعا می‌خواستم
پروژه‌ای برای پایان‌نامه پیدا کنم
که دانش ما از عملکرد
اسکلت را گسترده‌تر کند.
چیزهای مختلفی امتحان کردم.
خیلی از آنها به موفقیت نرسیدند.
اما بعد یک روز شروع کردم به فکر کردن
درباره کیر پستانداران.
و این واقعا ساختاری عجیب است.
پیش از آنکه بتواند
برای باروری داخلی استفاده شود،
رفتار مکانیکی آن باید تغییر کند
آن هم به میزانی بسیار چشمگیر.
بیشتر اوقات اندامی انعطاف‌پذیر است.
راحت خم می‌شود.
اما پیش از آنکه مورد استفاده قرار بگیرد
در هنگام نزدیکی
باید سفت شود،
نباید راحت خم شود.
و علاوه بر آن، باید کار کند.
یک دستگاه تناسلی که کار نمی‌کند
فردی را می‌سازد که هیچ فرزندی ندارد،
و آن موقع ژن‌های آن فرد
از گردونه ژن‌ها خارج می‌شوند.


و من فکر کردم، «اینجا مشکلی هست
که نیاز شدیدی به یک دستگاه اسکلتی دارد —
نه یکی شبیه این،
اما یکی شبیه این —
زیرا، از نظر عملکرد،
یک اسکلت هر سیستمی است
که از بافت پشتیبانی کند
و نیرو را انتقال دهد.
و من از پیش می‌دانستم
که حیواناتی مثل این کرم خاکی،
البته بیشتر حیوانات،
از بافت‌هایشان با کشیدن آنها
روی استخوان حمایت نمی‌کنند.
در عوض آنها بیشتر
شبیه حباب‌های آب تقویت‌شده هستند.
آنها از اسکلتی استفاده می‌کنند
که ما به آن می‌گوییم اسکلت هیدرواستاتیک.
و یک اسکلت هیدرواستاتیک
از دو عنصر استفاده می‌کند.
پشتیبانی اسکلت نتیجه تعامل
میان یک سیال تحت فشار
و دیواره اطراف بافت است
که کشش را در خود نگاه داشته
و با پروتئین فیبری تقویت شده است.
و این تعامل حیاتی است.
بدون هر یک از عنصرها حمایتی در کار نیست.
اگر سیال داشته باشید
بدون دیواره‌ای که آن را احاطه کند
فشار را هم که بالا نگه دارید،
یک گودال خواهید داشت.
و اگر فقط دیواری داشته باشید
بدون سیالی که درون آن باشد
و کشش را ایجاد کند،
یک کهنه کوچک خیس خواهید داشت.


وقتی به سطح مقطع یک کیر نگاه می‌کنید،
بسیاری از ویژگی‌های بخصوص
یک اسکلت هیدرواستاتیک را دارد.
یک فضای مرکزی دارد
از بافت اسفنجی قابل باد شدن
که با سیال پر می‌شود — در اینجا خون —
و بوسیله دیواره‌ای از بافت احاطه شده
که دارای مقدار زیادی پروتئین
دارای ساختار محکم به نام کولاژن است.


اما وقتی که این پروژه را شروع کردم،
بهترین توضیحی که توانستم
برای شق کردن پیدا کنم
دیواره احاطه کننده
این بافت‌های اسفنجی بود،
و با پر شدن بافت‌های اسفنجی از خون
فشار بالا می‌رود و بفرما! شق می‌شود.


این‌ها انبساط را برای من توضیح می‌داد —
جور در می‌آید: سیال بیشتر،
بافتی خواهید داشت که منبسط می‌شود —
اما واقعا شق کردن را توضیح نمی‌داد.
چون هیچ سازوکاری در این توضیح نبود
که دشواری خم شدن ساختار را توضیح دهد.
و هیچ کس به صورت روش‌مند
به دیواره بافت نگاه نکرده بود.
پس من فکر کردم،
دیواره بافت در اسکلت مهم است.
باید حتما بخشی از توضیح باشد.


و در همین جا بود
که استاد راهنمایم گفت،
«واو! صبر کن. یواش‌تر.»
چون بعد از حدود شش ماه
حرف زدن من درباره این،
به نظرم عاقبت فهمید
که من واقعا درباره
این قضیه کیر خیلی جدی هستم.


(خنده)


پس من را نشاند، و به من هشدار داد.
این طور بود، «مواظب باش
پا توی چه راهی می‌گذاری.
من مطمئن نیستم این پروژه به نتیجه برسد.»
چون او می‌ترسید که من در دام بیفتم.
من داشتم درباره سوالی حرف می‌زدم
که از نظر اجتماعی شرم‌آور بود
با جوابی که او فکر می‌کرد
ممکن است خیلی جالب نباشد.
و آن به این خاطر بود
که هر اسکلت هیدرواستاتیکی
که تا آن زمان در طبیعت پیدا کرده بودیم
عنصر‌های اساسی یکسانی داشت.
سیال مرکزی را داشت،
دیواره احاطه کننده را داشت،
و فیبرهای تقویت‌کننده در دیواره
در حلقه‌هایی متقاطع
اطراف محور طولی اسکلت چیده می‌شدند.


پس تصویر پشت سر من
تکه‌ای از بافت را نشان می‌دهد
در یکی از این اسکلت‌های حلقوی
که طوری برش خورده که شما
دارید به سطح دیواره نگاه می‌کنید.
پیکان محور طولی را نشان می‌دهد.
و می‌توانید دو لایه فیبر را ببینید،
یکی آبی و دیگری زرد،
که در زاویه‌های چپ-دست
و راست-دست چیده شده‌اند.
و اگر فقط به مقطع کوچکی
از فیبرها نگاه نمی‌کردید،
می‌دیدید که آن فیبرها در حلقه‌هایی
دور محور طولی اسکلت قرار دارند —
چیزی شبیه یک تله انگشتی چینی،
که انگشت‌تان را
در آنها می‌کنید و گیر می‌کند.


و این اسکلت‌ها مجموعه
خاصی از رفتارها دارند،
که در یک فیلم نشان خواهم داد.
این یک نمونه اسکلت است
که از یک تکه پارچه ساختم
که دور یک بادکنک باد شده پیچیده شده است.
پارچه به صورت مورب برش خورده است.
پس می‌توانید ببینید که فیبرها
در حلقه‌هایی پیچیده‌اند،
و آن فیبرها با حرکت اسکلت
می‌توانند جهت خود را عوض کنند،
که یعنی اسکلت انعطاف‌پذیر است.
می‌تواند در واکنش
به نیروهای داخلی یا خارجی
دراز و کوتاه شود و خیلی راحت خم می‌شود.


حالا نگرانی استاد راهنمای من این بود
که بافت دیواره کیر هم
درست مانند هر اسکلت
هیدرواستاتیک دیگری باشد.
چه چیزی می‌خواهی ارائه بدهی؟
چه چیزهای جدیدی
به دانش ما از زیست‌شناسی اضافه خواهی کرد؟
و من فکر کردم، «آره،
واقعا به نکته خوبی اشاره می‌کنه.»
پس من مدت خیلی،
خیلی درازی به این فکر کردم.
و یک چیز همین‌طور آزارم می‌داد،
و آن این بود که وقتی دارد کار می‌کند،
کیر وول نمی‌خورد.
(خنده)
پس اتفاق جالبی باید در حال رخ دادن باشد.


پس پیش رفتم، بافت دیواره جمع‌آوری کردم،
آن را آماده کردم تا شق شود،
سطح مقطع آن را بریدم، روی اسلاید گذاشتم،
و بعد زیر میکروسکوپ گذاشتم تا نگاهی بکنم،
و کاملا منتظر دیدن حلقه‌های متقاطع
از نوعی کولاژن بودم.
اما در عوض این را دیدم.
لایه‌ای خارجی وجود دارد و لایه‌ای داخلی.
پیکان محور طولی اسکلت را نشان می‌دهد.


غافلگیر شده بودم.
به هر که هم که نشان می‌دادم
غافل‌گیر می‌شد.
چرا همه از دیدن این غافل‌گیر می‌شدند؟
چون می‌دانستیم که به طور نظری
روشی دیگر
برای چیدمان فیبرها
در یک اسکلت هیدرواستاتیک وجود داشت،
و آن قرار گرفتن فیبرها با زاویه صفر
و ۹۰ درجه با محور طولی ساختار بود.
نکته اینجاست، هیچ‌کس تا آن زمان
چنین چیزی در طبیعت ندیده بود.
و حالا من داشتم به یکی نگاه می‌کردم.


آن فیبرها در آن جهت‌گیری به خصوص
به اسکلت رفتاری بسیار،
بسیار متفاوت می‌دهند.
نمونه‌ای نشان خواهم داد
که دقیقا از همان مواد ساخته شده است.
پس جنس پارچه،
بادکنک و فشار داخلی مثل قبل خواهد بود.
اما تنها تفاوت
این است که فیبرها متفاوت چیده شده‌اند.
و خواهید دید، که برخلاف
نمونه حلقه‌های متقاطع،
این نمونه در برابر کشش و فشار
و خم شدن مقاومت می‌کند.


حالا چیزی که این به می‌گوید
این است که بافت‌های دیواره کاری بیش از فقط
پوشاندن بافت‌های آوندی انجام می‌دهند.
آنها بخشی جدایی ناپذیر از اسکلت کیر هستند.
اگر دیواره اطراف بافت شق شونده وجود نداشت،
اگر به این صورت تقویت نشده بود،
شکل تغییر نمی‌کرد،
اما کیر راست شده
در برابر خم شدن مقاوتی نداشت،
و شق شدن نمی‌توانست صورت بپذیرد.


این مشاهده‌ای با کاربردهای پزشکی بدیهی
در انسان‌ها هم هست،
اما من فکر می‌کنم که
به مفهومی گسترده‌تر هم مربوط باشد،
در طراحی اندام‌های مصنوعی، روبات‌های نرم،
اساساً همه چیز
که در آن تغییرات شکل و سختی اهمیت دارند.


پس برای جمع بندی:
بیست سال پیش،
من استاد راهنمایی داشتم که گفت،
وقتی به دانشگاه رفتم و گفتم،
«من به کالبدشناسی علاقه دارم،»
گفتند، «کالبدشناسی یک علم مرده است.»
او نمی‌توانست از این بیشتر در اشتباه باشد.
من واقعا بر این باورم که هنوز
چیزهای زیادی برای آموختن
درباره ساختارهای معمولی
و عملکرد بدن‌های ما باقی است.
نه تنها درباره ژنتیک
و زیست‌شناسی مولکولی آن،
بلکه این بالا در انتهای گوشتی مقیاس.
محدودیت‌های زمانی داریم.
معمولا روی یک بیماری تمرکز می‌کنیم،
یک نمونه، یک مسأله،
اما تجربه من نشان داد
که باید وقت بگذاریم
تا ایده‌ها را به طور گسترده
در میان دستگاه‌ها پیاده کنیم
و فقط ببینیم ما را به کجا می‌برد.
بالاخره، اگر ایده‌هایی
درباره اسکلت نرم‌تنان
می‌تواند به ما بینشی
درباره دستگاه تناسلی پستانداران بدهد،
ممکن است ارتباط‌های رام نشده
و مولد زیاد دیگری
آن بیرون در انتظار کشف شدن باشند.


متشکرم.


(تشویق)

