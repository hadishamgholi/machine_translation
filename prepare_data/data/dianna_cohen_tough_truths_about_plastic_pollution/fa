
من یک هنرمند بصری هستم
و یکی از بنیان‌گزاران ائتلافِ آلود‌گی پلاستیکی.
بیست ساله که من
با کیسه‌های پلاستیکی کار می‌کنم
می‌برمشون و به هم می‌دوزم تا آثار هنری‌مو بسازم.
با کیسه‌های پلاستیکی کارهای دوبُعدی و سه‌بعدی و
مجسمه و ساختمان می‌سازم.
وقتی تقریبا هشت سال از آغاز کارم گذشت
روی بعضی از آثارم شکاف‌هایی ایجاد شد
و پلاستیک‌ها به قطعات کوچک‌تر تقسیم شدند.
با خودم فکر کردم:« جالبه!»
«پلاستیک هم مثل زند‌گیِ ما گذراست»


وقتی کمی بیش‌تر درباره‌ی پلاستیک مطالعه کردم،
فهمیدم که این اصلن خوب نیست.
خیلی بده که پلاستیک به قطعات کوچکتر تبدیل می‌شه
چون همچنان پلاستیک باقی می‌مونه.
و می‌دونیم که حجم زیادی از پلاستیک
در محیط زیست دریایی وجود داره.
بعد، در چند سالِ اخیر
درباره‌ی وصله‌ی زباله‌ایِ اقیانوس آرام و گردآبِ زباله ی این اقیانوس مطالعه کردم
و عکس‌العمل اولیه‌ام بعد از مطالعه،
که فکر می‌کنم
عکس‌العمل اولیه‌ی خیلی‌های دیگه باشه
این بود:
«خدای من! باید بریم و محیط زیست رو تمیز کنیم!»
بنابراین درخواستی آماده کردم تا
با یک کشتی باری و
و دو کرجیِ ماهی‌گیری،
یک جرثقیل و یک دستگاه تراش
و دستگاه ذوب به جنگ این آلود‌گی برم.
قصد داشتم به منطقه برم
و آگاهی افراد رو در این زمینه افزایش بدم
پلاستیک‌ها رو جمع کنم،
با دستگاه خردشون کنم و با دستگاه ذوب نهایتا به شکل آجر درشون بیارم
تا بشه از اونا در جوامع توسعه نیافته
به عنوان مصالح ساختمانی استفاده کرد.


با افرادی که در باره‌ی آلوده‌گی پلاستیکی در محیط دریایی
مطالعه داشتند شروع به صحبت کردم
وبعد از اون صحبت ها
متوجه شدم
با توجه به میزان آلود‌گی که
هر روز در جهان داره تولید می‌شه
تمیز کردنِ این آلود‌گی
اثرِ چندانی نداره.
متوجه شدم که باید نگاه کلان‌تری به موضوع داشته‌ باشم.
و این نگاهِ کلانِ منه:
ما باید راهی پیدا کنیم تا ورود پلاستیک به دریا قطع بشه.
باید در سطح جهانی
سیلِ پلاستیک‌های یک‌بارمصرفی که
هر روز
به دریا میریزه رو بند بیاریم.


وقتی این رو فهمیدم، متوجه شدم که خیلی هم عصبانی‌ام.
من فقط نگران پلاستیکی که
حالا دارید سعی می‌کنید وسطِ اقیانوسِ آرام تصور کنید نبودم
این رو هم بگم که می‌دونم
که در حال حاظر یازده گردآبِ زباله‌ای
در حال تشکیل در پنج اقیانوس بزرگ جهانه.
من فقط نگران گرداب پلاستیکی در اقیانوس‌ها نیستم،
بلکه نگران گرداب پلاستیک در سوپرمارکت‌ها هستم.
هر بار که به سوپرمارکت می‌رم مواد غذایی رو در بسته‌های پلاستیکی می‌بینم.
همه‌ی نوشیدنی‌ها در بسته‌های پلاستیکی هستند،
حتا سبزیجات هم همین وضعیت رو دارن.
من نگران پلاستیکِ توی یخچال‌ها هم هستم،
نگران پلاستیک و مواد سمی که از پلاستیک خارج می‌شه
و وارد بدن‌های ما می‌شه.


برای همین من و چند نفر دیگه که
نگران همین مسائل بودند دور هم جمع شدیم،
و ائتلاف آلود‌گی پلاستیک رو ایجاد کردیم.
ابتکارات زیادی داریم که روشون مشغول کار هستیم،
اما بعضی‌هاشون خیلی اساسی‌اند.
یکی‌شون اینه: حالا که هشتاد تا نود درصد از
زباله‌ی دریایی که در اقیانوس پیدا می‌کنیم
زباله‌ی پلاستیکیه،
چرا یک اسم واقع‌بینانه‌تر روش نمی‌ذاریم؟
اسمش «آلوده‌گی پلاستیکی» است.
بازیافت. این روزها همه درباره‌ی
بازیافت زباله و دوستی با محیط زیست از راه بازیافت صحبت می‌کنند.
وقتی چیزی رو در سطل آشغال می‌ریزید دیگه مجبور نیستید بهش فکر کنید.
اما واقعیت چیز دیگه‌ایه.
در ایالات متحده، کمتر از هفت درصدِ پلاستیکِ ما بازیافت می‌شه.
و اگه دقیق‌تر نگاه کنیم
بطری‌های پلاستیکی بعد از بازیافت
تا حد زیادی کیفیت خودشون رو از دست می‌دن.
یا این که سوزانده می‌شن یا به چین صادر می‌شن.
وقتی بازیافت می‌شه فقط می‌تونیم باهاش چیزهای بی‌ارزش‌تر بسازیم.
یک بطری شیشه‌ای می‌تونه دوباره یک بطری شیشه‌ای بشه
یا بارها مورد استفاده قرار بگیره،
اما یک بطری پلاستیکی هرگز نمی‌تونه دوباره یک بطری پلاستیکی بشه.


به همین دلیل این خیلی برای ما مهمه.
چیز دیگه‌ای که ما بهش توجه می‌کنیم و از مردم می‌خواهیم که بهش فکر کنند
اینه که ما به سه اصل مهمِ دوستی با طبیعت
که «صرفه جویی»، «استفاده‌ی دوباره» و «بازیافت» هستند
یک اصل دیگه اضافه کردیم
و اون «خودداری» است.
هر وقت که می‌تونید از مصرفِ پلاستیک‌های یک بار مصرف خودداری کنید.
جایگزین‌هایی وجود دارند.
بعضی هاشون خیلی قدیمی‌اند.
مثلا من خودم ظرف‌های پیرکس جمع می‌کنم و به جای
ظرف‌های گلد و توپرور
برای نگه‌داری غذا ازشون استفاده می‌کنم.
و می‌دونم که با این کار دارم به خودم و خانواده‌ام
لطف می‌کنم.
برامون خیلی راحته که به جای خرید آب‌های بسته‌بندی شده و آب معدنی
از بطری‌های استیل ضدزنگ استفاده کنیم
یا اگه در سفریم و فراموش کردیم بطری استیلمون رو بیاریم
بطری شیشه‌ای برداریم و
و اون‌ رو پر از آب تصفیه‌شده کنیم.


چیزی که من می‌خوام به همه بگم
و می‌دونم شماها درموردش خیلی اطلاعات دارید
اینه که این مساله در اقیانوس‌ها واقعن جدیه
و مشکلیه که ما مصرف ‌کنند‌گان پلاستیک ایجادش کردیم
و خودمون هم می‌تونیم حلش کنیم.
می‌تونیم آگاهی مردم رو در این زمینه افزایش بدیم
و درباره‌ی جایگزین‌هایی که دارن بهشون آموزش بدیم.
هر وقت که برامون ممکنه به جای پلاستیک یکبارمصرف
جایگزینی رو انتخاب کنیم.
می‌تونیم جریان پلاستیک به اقیانوس‌ها رو
قطع کنیم و جبران کنیم
و با این کار
اقیانوس‌ها رو نجات بدیم. سیاره رو نجات بدیم. خودمون رو نجات بدیم.


متشکرم.

