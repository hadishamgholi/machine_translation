
در یک صبح گرم ماه آگوست در هراره،
فارای،
یک مادر ۲۴ ساله صاحب دو فرزند،
به سوی یک نیمکت پارک قدم می‌زد.
او افسرده و سیاه بخت به نظر می‌رسید.
حالا، یک خانم ۸۲ ساله
روی نیکمت پارک نشسته است،
که در جامعه بیشتر به عنوان
مادربزرگ جک شناخته می‌شود.
فارای یک پاکت نامه از پرستار کلینیک
به دست مادربزرگ جک می‌دهد.
مادربزرگ جک فارای را در حالی
که پاکت نامه را باز می‌کند
و آن را می‌خواند به نشستن دعوت می‌کند.
درحالی که او نامه را می‌خواند
سکوتی سه دقیقه‌ای برقرار می‌شود.
و بعد از یک مکث طولانی،
مادربزرگ جک نفس عمیقی می‌کشد،
به فارای نگاه می‌کند و می‌گوید،
"من به خاطر تو اینجا هستم.
دوست داری داستانت را
با من در میان بگذاری؟"


فارای شروع می‌کند،
چشمانش از شدت اشک ورم کرده‌اند.
او می‌گوید، "مادربزرگ جک،
من HIV مثبت هستم.
چهار سال اخیر را
با ایدز زندگی کرده‌ام.
همسرم یک سال پیش مرا ترک کرد.
دو بچه
زیر پنج سال دارم.
بیکار هستم.
به سختی می‌توانم از بچه‌هایم مراقبت کنم."


اشک‌ها همچنان در صورتش
به پایین سرازیر می‌شوند.
درپاسخ، مادربزرگ جک نزدیکتر می‌شود،
دستش را روی فارای می‌گذارد،
و می‌گوید: "فارای، گریه خوب است.
دوران سختی را پشت سر گذاشتی.
دوست داری بیشتر برایم بگویی؟"


و فارای ادامه می دهد.
"در سه هفته اخیر،
مکرراً فکر خودکشی داشته‌ام،
و این که دو بچه‌ام را با خودم ببرم.
دیگر نمی‌توانم تحمل کنم.
پرستار کلینیک من را 
فرستاد تا شما را ببینم."
تبادل نظری بین این دو شخص وجود داشت
که حدود سی دقیقه طول کشید.
درنهایت، مادربزرگ جک می گوید،
"فارای،
به نظرم می‌رسد همه 
علائم کافونگسیسا را داری."


کلمه "کافونگسیسا" سیلی از اشک را 
جاری می کند.
خب، کافونگسیسا
در کشور من معادل محلی
افسردگی است.
و به معنای واقعی کلمه یعنی
"بیش از حد فکر کردن."
سازمان سلامت جهانی تخمین زده است
که بیش از ۳۰۰ میلیون از مردم جهان،
امروزه از افسردگی
یا چیزی که در کشورم 
کافونگسیسا می‌نامیم رنج می‌برند.
همچنین سازمان سلامت جهانی بیان می‌کند
که هر چهل ثانیه،
شخصی در جایی از جهان 
دست به خودکشی می‌زند
چون که عمدتا به علت
افسردگی یا کافونگسیسا خوشحال نیستند.
و بیشتر این مرگ‌ها در کشورهای
کم درآمد یا متوسط اتفاق می‌افتند.


در حقیقت،
سازمان سلامت جهانی
فراتر از این می‌رود و می‌گوید
که وقتی به رده سنی 
بین ۱۵ تا ۲۹ سال نگاه می‌کنید،
علت اصلی مرگ در حال حاضر
در واقع خودکشی است.
اما اتفاقات گسترده‌تری هم هستند 
که به افسردگی و دربعضی موارد
به خودکشی هم ختم می‌شوند،
مثل سوءاستفاده،
درگیری، خشونت،
انزوا، تنهایی —
لیست بی‌پایان است.
اما چیزی که ما می‌دانیم
این است که افسردگی می‌تواند درمان شود 
و از خودکشی جلوگیری کند.


اما مشکل این است که
روان‌پزشکان و روان‌شناسان 
کافی در جهان نداریم
تا این کار را انجام دهند.
برای مثال، در کشورهای کم درآمد و متوسط،
نسبت روان‌پزشکان به جمعیت مردم،
چیزی در حدود یک روان‌پزشک
برای هر یک میلیون و نیم نفر است،
که به این معناست 
که ۹۰ درصد از مردمی
که به خدمات سلامت روانی نیاز دارند
آن را دریافت نخواهند کرد.
در کشور من،
۱۲ روان پزشک وجود دارد،
و من یکی از آن ها هستم،


برای جمعیتی تقریبا ۱۴ میلیونی.


حالا بگذارید موضوع را برایتان بشکافم.
یک عصر در حالی که خانه بودم،
یک تماس از ER،
یا همان اتاق اورژانس دریافت کردم
از شهری که دویست کیلومتر
دورتر از جایی که زندگی می‌کردم بود.
دکتر اورژانس گفت،
"یکی از بیماران شما،
شخصی که چهارماه پیش درمانش کردید،
بیش از حد دارو مصرف کرده،
و در قسمت اورژانس است.
از لحاظ همودینامیک(پویایی گردش خون)
خوب به نظر می‌رسد،
اما ارزیابی اعصاب و روان لازم دارد."
واضح است که نمی‌توانستم 
نیمه شب سوار ماشین شوم
و ۲۰۰ کیلومتر رانندگی کنم.
بنابراین تا جایی که می‌توانستیم،
پشت تلفن با دکتر اورژانس،
شرایط را ارزیابی کردیم.
مطمئن بودیم 
که امکان خودکشی وجود دارد.
مطمئن شدیم از این که دادن
داروهای ضد افسردگی
که بیمار مصرف می‌کرده را آغاز کرده‌ایم،
و در نهایت نتیجه گرفتیم
به محض این که اریکا،
که اسمش بود، ۲۶ ساله هم هست —
به محض این که اریکا آماده مرخص شدن
از اورژانس شد،
مستقیما همراه با مادرش نزد من بیاید،
و من ارزیابی کنم
و کاری که باید انجام شود را شروع کنم.


و حدس زدیم که باید حدود 
یک هفته‌ای طول بکشد.
یک هفته گذشت.
سه هفته گذشت.
اریکایی نبود.
یک روز تماسی از مادر اریکا 
دریافت کردم،
او گفت،
"اریکا سه روز پیش دست به خودکشی زد."
او خودش را روی درخت
انبه‌ای که در باغ بود
به دار آویخته بود."
حالا، تقریبا مثل عکس‌العمل زردپی زانو،
نتوانستم جلو خودم را بگیرم و نپرسم،
"چرا به هراره، جایی که 
زندگی می‌کردم نیامدی؟
با هم قرار گذاشته بودیم که به 
محض مرخصی از اورژانس،
نزد من بیایی."
پاسخ او مختصر و کوتاه بود.
"پانزده دلار کرایه اتوبوس
برای آمدن به هراره را نداشتیم."


اکنون، در دنیای سلامت روانی
خودکشی یک اتفاق عجیب و غریب نیست.
اما چیزهایی راجع به مرگ اریکا وجود داشت
که تمام وجودم را می‌لرزاند.
آن توضیح از مادر اریکا:
"پانزده دلار کرایه اتوبوس برای آمدن
به نزد شما را نداشتیم،"
باعث شد بفهمم
این که انتظار داشتم مردم نزد من بیایند،
بی فایده و بیهوده است.
به یک حالتی از تعمق رسیدم،
سعی کردم نقش واقعی خودم را
به عنوان یک روان پزشک در آفریقا کشف کنم.


بعد از همفکری قابل توجه و تعمق،

صحبت با همکاران، دوستان و خانواده،
یک باره پی بردم
که درحقیقت، یکی از منابع قابل اتکایی
که در آفریقا داریم
مادربزرگ‌ها هستند.
بله، مادربزرگ‌ها.
و فکر کردم،
به این که مادربزرگ ها در
هر جامعه ای هستند.
صدها نفر از آن ها وجود دارد.
و —


(خنده)


و این که آنها جوامع‌شان را برای پیدا کردن
مراتع سبزتر ترک نمی‌کنند.


(خنده)


تنها موقعی آن را ترک می‌کنند
که به مراتع سبزتری به اسم بهشت بروند.


(خنده)


بنابراین فکر کردم، چطوره اگر
مادربزرگ‌ها را در زمینه
گفتار درمانی مبتنی بر شواهد آموزش بدهیم،
که آن ها بتوانند روی 
یک نیمکت ارائه بدهند؟
توانایی شنیدن آنها را
برای ابراز همدردی و همدلی تقویت کنیم،
همه آنها ریشه در 
درمان رفتار شناختی دارند،
توانایی آنها را برای ارائه پویایی رفتار
تقویت کنیم،
برنامه ریزی فعال،
و آنها را با استفاده از تکنولوژی دیجیتال 
حمایت و پشتیبانی کنیم.
می‌دانید که، تکنولوژی تلفن‌های همراه.
امروزه تقریبا همه در آفریقا
تلفن همراه داریم.


بنابراین در سال ۲۰۰۶،
اولین گروهم
از مادربزرگ ها را افتتاح کردم.


(تشویق)


ممنونم.


(تشویق)


امروزه، صدها مادربزرگ هست
که در بیش از ۷۰ جامعه در حال کار هستند.
و تنها در سال اخیر،
بیش از سی هزار نفر از مردم
روی نیمکت‌های دوستی
توسط یک مادربزرگ در یک جامعه
در زیمباوه تحت درمان قرار گرفته‌اند.


(تشویق)


و اخیرا، این کار را که توسط این
مادربزرگ‌ها انجام شده را
در مجله انجمن درمانی آمریکا منتشر کردیم.
و —


(تشویق)


و نتایج ما نشان می‌دهند که شش ماه
بعد از تحت درمان قرار گرفتن
توسط یک مادربزرگ،
مردم هیچ گونه علائمی نداشتند:
هیچ افسردگی وجود نداشت،
افکار خودکشی به طور کامل کاهش یافته بود.
درحقیقت نتایج ما —
این یک آزمایش بالینی بود —
درواقع، این آزمایش بالینی نشان داد
که مادربزرگ‌ها در درمان افسردگی
موثرتر از دکترها بودند و —


(خنده)


(تشویق)


خب،
ما داریم روی توسعه دادن 
این برنامه کار می کنیم.
بیش از ۶۰۰ میلیون نفر از مردم در جهان 
بیش از ۶۵ سال عمر کرده اند.
و تا سال ۲۰۵۰،
۱/۵ میلیارد نفر از مردم ۶۵ سال 
و یا بیش از آن عمر خواهند کرد.
فرض کنید اگر می‌توانستیم یک شبکه جهانی
از مادربزرگ‌ها در هر یک از شهرهای
بزرگ دنیا به وجود بیاوریم،
مادربزرگ‌هایی که در گفتاردرمانی
مبتنی بر شواهد آموزش دیده اند،
از طریق سیستم عامل‌های دیجیتالی و شبکه ای
پشتیبانی می‌شوند.
و آنها تفاوتی در جوامع ایجاد خواهند کرد.
آنها شکاف‌های درمانی اعصاب و روان
و سوءمصرف مواد را کاهش خواهند داد.


در نهایت،
این یک عکس از مادربزرگ جک است.
خب، فارای شش جلسه
با مادربزرگ جک روی نیمکت داشت.
امروز، فارای استخدام شده است.
دو بچه‌اش به مدرسه می‌روند.
و مادربزرگ جک،
درحالی که انتظارداشتیم یک روز صبح در فوریه
او ۲۵۷امین مراجعه کننده‌اش را ببیند
حاضر نشد.
او به مراتعی سبزتر به نام بهشت رفته بود.
اما من معتقدم که مادربزرگ جک،
از آن بالا،
همه مادربزرگ‌های دیگر را تشویق می‌کند —
تعداد روز افزون مادربزرگ‌هایی
که باعث ایجاد تفاوت در زندگی
هزاران نفر می‌شوند.
مطمئنم افتخار خواهد کرد
وقتی بداند چیزی را
که به افتتاح آن کمک کرده
الان در کشورهای دیگر گسترده شده است،
مثل مالاوی،
جزیره‌ی زنزیبار
و نزدیک‌تر بیاییم همینجا
در ایالات متحده آمریکا
در شهر نیویورک.
روحش قرین آرامش باشد.


ممنونم.


(تشویق)


(هلهله)


(تشویق)

