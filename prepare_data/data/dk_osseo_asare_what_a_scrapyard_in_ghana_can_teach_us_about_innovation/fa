
بیایید سری به آگبوگبلوشی بزنیم،
محله‌ای در قلب آکرا،
که به نام خدایی که در رودخانه اداو
زندگی می‌کند نامگذاری شده است.
آنجا یک زاغه به نام فادامای قدیم هست،
روی زمینی بر آمده از تالاب کورل،
درست روبروی دهانه خلیج گینه.
اینجا یک مرکز اسقاط هست که مردم
در آنجا همه جور چیزی را اوراق می‌کنند
از گوشی‌های همراه گرفته تا کامپیوترها،
ماشینها و حتی هواپیماهای درسته.


مرکز اسقاط آگبوگبلوشی
به این خاطر معروف است که
سمبلی از پایان کار فناوری شده است:
مشکل متروک‌سازی طرح‌ریزی شده.
انگار مکانی است که در آنجا دستگاه‌ها
عمرشان پایان می‌یابد،
جایی که داده‌هایتان می‌میرند.


این‌ها تصاویری هستند
که رسانه‌ها مشتاق به نشان دادن هستند،
پسرها و مردان جوانی
که مشغول سوزاندن سیم و کابل‌ها
برای بازیافت مس و آلمینیوم هستند،
با استفاده از استیروفوم و تایر
بعنوان سوخت،
که شدیدا به خود و محیط آسیب می‌رسانند.
این عملیاتی فوق سمی است،
با تولید آلاینده‌هایی
که وارد اکوسیستم جهانی می‌شود،
جذب بافت‌های چرب می‌شود
و رأس زنجیره غذایی را تهدید می‌کند.


ولی این داستان ناقص است.
چیز‌های بسیاری هست که
می‌توانیم از آگبوبلوشی یاد بگیریم،
جایی که قراضه‌ها از شهر و تمام کشور
در آنجا جمع‌آوری می‌شود.
برای بسیاری از ما،
دستگاه‌هایمان مثل جعبه سیاه می‌مانند.
می‌دانیم چه کاری انجام می‌دهند،
ولی نمی‌دانیم درونشان چیست
و چه طور کار می‌کنند.
در آگبوگبلوشی، 
این به کار مردم تبدیل شده است
که بدانند دقیقاً چه چیزهایی
داخل دستگاه‌هاست.
دلالان قراضه مس، آلومینیوم،
فولاد، شیشه، پلاستیک و بوردهای
الکترونیکی را بازیافت می‌کنند.
به آن "معدن شهری" می‌گویند.
اکنون معدنکاری از زباله‌ها
برای ما موثرتر است.
بیش از ده برابر طلا، نقره، 
پلاتینیوم و پالادیوم
در یک تن از وسایل الکترونیکی نسبت به
یک تن سنگ معدن
که در زیر زمین است وجود دارد.
در آگبوگبلوشی،
وزن، نوعی ارز است.
دستگاه‌ها برای بازیافت مواد، قطعات
و اجزا اوراق می‌شوند
با دقت باورنکردنی نسبت به جزئیات،
حتی تا آن قسمت آلومینیومی سر دوشاخه.


اما دلالان قراضه، قسمت‌هایی که هنوز
قابل استفاده‌اند را از بین نمی‌برند.
بلکه آن‌ها را به تعمیرگاه‌هایی مانند
این یکی در آگبوگبلوشی و ده‌ها هزار
تکنسین در سرتاسر کشور می‌فروشند
که دستگاه‌های الکتریکی و الکترونیکی را
بازسازی می‌کنند،
و آن‌ها را بعنوان محصولات دسته دوم
به مشتریانی می‌فروشند که نمی‌توانند
تلویزیون یا کامپیوتر نو بخرند.
در این مورد اشتباه نکنید، 
هکر‌های جوانی در آگبوگبلوشی هستند —
و منظورم به معنای واقعی کلمه است —
که نه تنها می‌دانند
چگونه کامپیوترها را قطعه‌قطعه کنند،
بلکه می‌دانند چگونه آن‌ها را دوباره سرهم
کنند و به آن‌ها حیاتی دوباره ببخشند.
آگبوگبلوشی به ما گوشزد می‌کند
که ساختن یک چرخه است.
و دامنه آن به دوباره‌سازی
و اوراق کردن می‌رسد
برای بازیافت موادی
که ما را قادر سازد چیز‌های جدیدی بسازیم.


می‌توانیم از آگبوگبلوشی بیاموزیم،
جایی که پینه‌دوزها، 
چکمه‌های کاری را بازسازی می‌کنند،
جایی که زنان پلاستیک را
از سراسر شهر جمع‌آوری می‌کنند،
و بر اساس نوع دسته‌بندی می‌کنند،
خرد می‌کنند و می‌شویند
و در نهایت بعنوان خوراک
به کارخانه‌ها می‌فروشند
برای ساخت پوشاک جدید،
ظروف پلاستیکی جدید
و صندلی.
فولاد بطور جداگانه انبار می‌شود،
جایی که لاشه‌های ماشین، 
ماکروفر و ماشین‌های لباس‌شویی
به میلگرد تبدیل می‌شوند
برای ساختمان‌سازی جدید؛
جایی که ورق‌های سقف
به چراغ گاز تبدیل می‌شوند؛
جایی که محور خودروها
به اسکنه تبدیل می‌شوند
که برای اوراق کردن
چیز‌های بیشتر استفاده می‌شوند؛
جایی که آلومینیوم
از رادیاتور یخچال
و کولر بازیافت می‌شود
و ذوب می‌شود
و با استفاده از ریخته‌گری
به تزئینات ساختمانی تبدیل می‎‌شوند،
برای گلدانهایی که درست در خیابان پایینی
بازار آگبوگبلوشی به فروش می‌رسند
با دسته کاملی از کوره‌ها، 
اجاق‌ها و دودکش‌های محلی
که دارای استفاده روزمره
برای پختن سوپ میوه پالم،
چای و نان‌های شکری،
تیلاپیای کبابی در شهر است.
آن‌ها در کارگاه‌های لبه جاده تولید می‌شوند
مثل این بدست جوشکارانی مانند محمد،
که مواد را از زباله بازیافت می‌کند
و از آن‌ها برای تولید
خیلی چیزها استفاده می‌کند،
مثل دمبل از قطعات خودرو.
اما چیزی هست که خیلی جالب است:
ماشین‌های جوشکاری مثل این،
از سیم‌پیچ‌های مسی دور فولاد الکتریکی
ساخته می‌شوند که از قراضه‌های
ترانسفورماتور قدیمی بازیافت شده‌اند.
درست کنار اگبوبوشی
یک صنعت کامل وجود دارد
که برای تولیدکنندگان محلی
ماشین‌های جوشکاری تولید می‌کند.


چیز خیلی جالب دیگر این است
که مهارت و دانش
بین نسل‌ها منتقل می‌شود،
از اساتید به کارآموزان،
اما از طریق فراگیری فعال، 
از طریق یادگیری اکتشافی،
یادگیری عملی و با ساختن.
و اختلاف زیادی دارد
با تجربه دانش‌آموزان در مدرسه،
که معلم حرف می‌زند،
و دانش‌آموزان جزوه می‌نویسند
و حفظ می‌کنند.
کسل‌کننده است، اما مشکل واقعی این است
که این شیوه قدرت نهان و ذاتی کارآفرینی
در آن‌ها را می‌خشکاند.
کتابها را بلدند ولی نمی‌دانند
چگونه چیزها را بسازند.


چهار سال قبل، من
و همکارم یاسمین عباس پرسیدیم:
چه می‌شد اگر ما می‌توانستیم
توان عملی سازندگان در بخش غیررسمی را
با دانش فنی دانشجویان
و متخصصین جوان ترکیب کنیم
در زمینه‌های STEAM —
علم، فناوری، مهندسی، هنر، ریاضی —
برای ساخت موتور نوآوری با STEAM
برای راندن چیزی که به آن "نوآوری سانکوفا"
می‌گوییم و توضیح خواهم داد.
ما به سمت مرکز اسقاط هجوم بردیم
تا دنبال چیزی بگردیم
که می‌توانست هدف را باز تعریف کند
مانند DVD رایترها که می‌توانستند
به دستگاه لیزر تبدیل شوند،
یا منبع تغذیه سرور‌های قدیمی
برای استارت‌آپی در کوماسی برای ساخت
پرینتر سه‌بعدی از زباله‌های الکترونیکی.
نکته کلیدی دور هم جمع کردن
جوانان با پس‌زمینه‌های متفاوت بود
که در شرایط عادی هرگز
هیچ ارتباطی با یکدیگر ندارند،
تا مباحثه کنند که چطور 
می‌توانند با یکدیگر همکاری کنند
تا ماشین‌ها و ابزار جدید را
تست کنند و توسعه دهند
که بتوان برای مس، سیم‌ها را به جای
سوزاندن خرد کرده و پلاستیک را جدا کرد،
و آجر و کاشی‌های پلاستیکی قالب‌گیری کرد،
برای ساختن کامپیوتر‌های جدید
از بازیافت قطعات الکترونیکی مصرف شده،
برای ساخت یک پهپاد.
و اینجا می‌توانید پروازش را
برای اولین بار در آگبوگبلوشی ببینید.


(تشویق)


من و یاسمین با بیش از ۱٫۵۰۰ جوان
همکاری کرده‌ایم،
۷۵۰ نفر از زمینه‌های STEAM،
و بیش از ۷۵۰ نفر سازندگان پایه‌ای
و دلالان قراضه
از آگبوگبلوشی و اطراف آن.
آن‌ها دست به دست دادند
تا سکویی را توسعه دهند
که اسم آن را فضاپیما نهادند،
ترکیبی از فیزیک و دیجیتال
برای حرکت به فضا،
بیشتر فرآیند بیش از صرفاً یک محصول است،
یک معماری باز برای ساختن،
که سه بخش را در می‌گیرد:
یک کیوسک برای فضای کار
که پیش‌ساخته و دارای قالب است؛
جعبه ابزار که بر اساس پروژه در دست ساخت، 
می‌تواند متفاوت باشد؛
و یک اپلیکیشن تجاری.


ابتدا ما این اپلیکیشن را با ذهنیت
نیازمندی خاص دلالان قراضه
طراحی کردیم،
چون می‌دانستیم مسلح کردن آن‌ها به اطلاعات
و فناوری روز کافی نیست
اگر از آن‌ها می‌خواستیم فرآیندهای
بازیافت را سازگار با محیط زیست انجام دهند؛
نیاز به انگیزه داشتند.
دلالان قراضه همیشه در جستجوی
قراضه جدید و خریدار جدید هستند
و چیزی که آن‌ها را جذب می‌کند
یافتن خریدارانی است که برای مس تمیز
بیش از مس سوخته پول می‌دهند.
ما می‌دانستیم که در کل اکوسیستم،
همه دنبال چیزی می‌گشتند.
سازندگان دنبال مواد اولیه، 
قطعات، اجزا، ابزار و طرحها هستند
تا چیزی که می‌خواهند را بسازند.
سازندگان همچنین راهی را
پیدا می‌کنند تا مشتریان بتوانند
بفهمند که آن‌ها می‌توانند
مخلوط‌کنی را تعمیر کنند
یا اتویی را تعمیر کنند
یا، همانگونه که دیروز آموختیم، 
تا دستگاه سرخ‌کن فرانسوی را بسازند.


آن روی سکه، می‌فهمید که مشتریانی هستند
که نومیدانه دنبال کسی هستند
که یک ماشین سرخ‌کن فرانسوی برایشان بسازد،
و دلالان قراضه را دارید که 
به چگونگی جمع‌آوری این قراضه می‌اندیشند،
آن را پردازش کنید و آن را به یک ورودی
برای ساخت جدید تبدیل کنید.
سعی کردیم تا این گره بی‌اطلاعی را بگشاییم
تا افراد امکان یافتن نیازها
و ساختن چیزی که دوست دارند را داشته باشند.


ما کیوسک فضای کار را
در آگبوگبلوشی مدلسازی کردیم،
که بعنوان ضد یک مدرسه تصور می‌شود:
درگاهی به سمت ساخت عملی و تجربی
که محلی‌ها را به جهان وصل می‌کند
و ساختن را به بازسازی
و اوراق کردن وصل می‌کند.
قانونی وضع کردیم
که همه چیز باید از صفر ساخته شود
تنها با استفاده از مواد ساخت غنا
یا از سایت قراضه تأمین شود.
سازه‌ها اساساً دسته‌های ساده‌ای هستند
که سر هم می‌شوند.
سرهم کردن یک ماژول برای یک کارگر نیمه ماهر
۲ ساعت طول می‌کشد،
و با توسعه ابزار و تجهیزات،
توانستیم این قطعات استانداردشده را بسازیم
از بین این جوشکاران هنرمند
با دقت یک میلیمتر —
البته، با دستگاه‌های جوش ساخت آگبوگبلوشی،
همچنین برای ابزار،
که می‌تواند قفل شود، جعبه ابزار
و پشته برای ایجاد میز‌های کار،
و البته، طراحی شده بر اساس
چیزی که می‌خواهید بسازید.


اپلیکیشن را در آگبوگبلوشی آزمایش کرده‌ایم
و در حال آماده شدن برای رونمایی
در دیگر اکوسیستم‌های سازندگان است.
شش ماه آینده، فرآیند آزمایش کیوسک فضای کار
به سه سال خواهد رسید،
باید اذعان کنم که تحت تأثیر
برخی سوء استفاده‌های خطرناک قرار گرفتیم.
اما برای یک علت خوب،
چون بر اساس نتایج حاصل از آزمایش،
توانسته‌ایم نسخه‌ای ارتقایافته
از این فضای کار را بازطراحی کنیم.
اگر یک آزمایشگاه پیش‌ساخته، بزرگ، 
گران و ثابت در محل است،
در نقطه مقابل این‌ها را داریم:
چیزی ارزان،
که بصورت محلی قابل تولید است،
که می‌تواند گسترش داده شود
و پله‌پله بزرگتر شود
همانطور که سازندگان سرمایه کسب می‌کنند.
می‌توانید آن را مثل
یک انبار ابزار تصور کنید،
که سازندگان می‌توانند
بیایند و ابزار را بررسی کنند
و آن‌ها را با چرخ دستی ببرند
به هر جایی از شهر که می‌خواهند
و برای ساختن هر چیزی که دوست دارند.
برای مرحله بعد در نظر داریم که اضافه کنیم
ربات‌های CNC سقفی،
که به سازندگان اجازه کار
هماهنگ با رباتها را می‌دهد.
در نهایت، این هم یکی از ابزارهاست
که می‌تواند بصورت محلی
و در بخش غیر رسمی سرهم شود
با استفاده از قطعات استاندارد شده
که می‌تواند بصورت تجمعی
و از طریق یک فرآیند منبع- باز ارتقا یابد.


در مجموع، کل این سیستم فضای کار
تلاش دارد پنج کار انجام دهد:
قادر ساختن سازندگان ورودی
برای تجمیع منابعی که نیاز دارند
و ابزار‌هایی برای ساختن
چیزی که می‌خواهند بسازند؛
تا با عمل و از دیگران یاد بگیرند؛
برای تولید محصولات بیشتر و بهتر؛
برای قادر به تجارت و تولید درآمد مداوم شدن؛
و در نهایت، تقویت شهرتشان
نه تنها بعنوان سازنده،
بلکه بخاطر پتانسیل سازندگی.


سانکوفا یکی از قویترین نمادهای
آدینکارا برای مردم آکان
در غنا و ساحل عاج است،
و به شکل پرنده‌ای است
که به پشت برگشته تا یک تخم را بر دارد،
نمادی برای قدرت.
اگر از زبان "توی" کلمه به کلمه
ترجمه شود می‌شود "برگرد و بگیرش،"
معنایش این است که اگر
یک فرد یا یک گروه یا یک جامعه
بخواهد آینده موفقی داشته باشد
باید به گذشته متصل شود.
تا روش‌های انجام کار را
بدست آورد و در آن استاد گردد،
از دانش اجدادش استفاده کند.


و این بسیار مرتبط است
اگر در فکر آینده‌ای جامع
برای آفریقای امروز هستیم
باید از برخاستن از زمین شروع کنیم،
و معدنکاوی کنیم که
چه مدلها و روش‌هایی جواب داده اند،
و فکر کنیم که چگونه می‌توانیم
آن‌ها را به هم وصل کنیم،
به روش "هردو- و"،
نه پارادایم "یا این یا آن"
ظرفیت نوآوری این شبکه رو به رشد
مراکز رشد و فناوری در سراسر قاره
و ورای مرز‌های جغرافیایی
و مرز‌های سیاسی دوباره بیاندیشیم،
به این بیاندیشیم که چگونه
می‌توان نوآوری را در آفریقا شبکه‌سازی کرد
با روح سانکوفا
و با ظرفیت موجود سازندگان پایه‌ای.


اگر، در آینده کسی به شما بگوید
آگبوگبلوشی بزرگترین
زباله‌دان الکترونیکی در دنیاست
امیدوارم این جمله را برایشان اصلاح کنید
و توضیح دهید که زباله‌دان جایی است
که شما چیزها را دور می‌اندازید
و تا ابد آنجا رها می‌کنید؛
مرکز اسقاط جایی است
که شما چیزها را اوراق می‌کنید.
زباله چیزی است که دیگر هیچ ارزشی ندارد،
در حالی که قراضه چیزی است
که بازیافت می‌شود
مخصوصاً برای استفاده در ساخت چیزی جدید.


ساختن یک چرخه است،
و فضا‌های کار آفریقایی
پیشگام و هدایت کننده
در اقتصاد چرخه‌ای از پایه هستند.
بیایید باهم بیشتر و بهتر بسازیم.


متشکرم.


(تشویق)

