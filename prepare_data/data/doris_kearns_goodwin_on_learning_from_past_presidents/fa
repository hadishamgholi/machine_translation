
خوب، در واقع، من زندگیمو صرف
نگاه به زندگی رئیس جمهورهایی کردم
که دیگه زنده نیستن.
صبح با آبراهام لینکلن قدم زدم،
شب با فکر فرانکلین روزولت به رختخواب رفتم.
اما وقتی سعی می کنم و درباره ی چیزایی که
یاد گرفتم فکر می کنم
از مفهوم زندگی، ذهنم بی اختیار برمی گرده
به سمیناری که وقتی دانشجو بودم
در هاروارد داشتم
با روانشناس بزرگ، اریک اریکسون.


او به ما آموخت که غنی ترین
و پرترین زندگی ها
سعی می کنن در سه زمینه 
به تعادل درونی برسن:
کار، عشق و بازی.
و این که برای تلاش در یک زمینه
به دیگری بی توجهی کنی،
به معنی قرار دادن خود در معرض
افسردگی شدید در سن پیری است.
اما تلاش در هر سه به یک میزان،
به این معنیه که میشه یه زندگی داشته باشی
که علاوه بر موفقیت،
از آرامش هم سرشار باشه.


پس چون دارم داستان میگم،
بذارین به گذشته نگاه کنیم
به زندگی دو رئیس جمهوری که درباره شون
مطالعه کردم تا این نکته رو نشون بدم—
آبراهام لینکلن و لیندون جانسون.
در مورد اولین زمینه یعنی کار،
فکر می کنم چیزی که زندگی
آبراهام لینکلن نشون میده
اینه که جاه طلبی شدید چیز خوبیه.
او به شدت جاه طلب بود.
اما این صرفاً برای مقام یا قدرت
یا معروفیت یا شهرت نبود—
این برای رسیدن به چیزی بود
که در زندگی خیلی ارزش داره چون
می تونه دنیا رو جای بهتری برای زندگی بکنه.


به نظر میرسه لینکلن حتی در کودکی
رؤیاهای قهرمانانه داشت.
او باید به طریقی از
اون همه کار در مزرعه ای که
به دنیا اومده بود خلاص می شد.
مدرسه رفتن براش ممکن نبود،
مگه یکی دو هفته اینجا،
یکی دو هفته اونجا.
اما هر لحظه که بیکار می شد
کتاب میخوند.
گفته شده وقتی یه نسخه از
انجیل شاه جیمز به دستش می رسید
یا "افسانه های ازوپ،"
چنان هیجان زده می شد که نمیتونست بخوابه.
نمیتونست غذا بخوره.
شاعر بزرگ امیلی دیکینسون
در جایی گفته،
"هیچ قایقی نمیتونه مثل یه کتاب
ما رو تا دوردست ها ببره."
چقدر در مورد لینکلن صدق میکنه.


چون با اینکه هرگز به اروپا سفر نکرد،
با شاهان شکسپیر به انگلستان واقعی رفت،
با شعرهای لرد بایرون
به اسپانیا و پرتقال رفت.
ادبیات بهش اجازه داد 
از محیط خود فراتر بره.
اما در سال های اول زندگی
افراد بسیاری رو از دست داد
طوری که به مرگ خو گرفت.
مادرش وقتی که او فقط نه سال داشت فوت کرد؛
تنها خواهرش، سارا،
یکی دو سال بعد هنگام زایمان؛
و اولین عشقش، آن راتلِج، 
در بیست و دو سالگی درگذشت.
به علاوه، مادرش در بستر مرگ،
این امیدواری رو بهش نداد
که در دنیای بعد از مرگ همدیگه رو می بینن.
او فقط بهش گفت،
"آبراهام، دارم از پیشت میرم،
و هرگز برنمی گردم."
در نتیجه او گرفتار این تصور
وسواس گونه شده بود
که وقتی ما می میریم
زندگی ما از بین میره— محو میشه.


اما وقتی بزرگتر شد،
آرامش خاصی پیدا کرد با
این نظریه ی یونانی—
البته به دنبالش فرهنگ های دیگه هم بودن—
که اگه در طول عمرت کار ارزشمندی انجام بدی،
میتونی در خاطرات دیگران زنده بمونی.
افتخار تو و شهرت تو بعد از مرگ جسم زمینی
زنده خواهد ماند.
و این هدف ارزشمند
ستاره ی راهنمایش شد.
اونو از افسردگی شدید نجات داد،
وقتی سی و دو سه سال داشت.


سه چیز دست به دست دادن
تا اونو داغون کنن.
نامزدیش با مری تاد را به زد،
مطمئن نبود میخواد باهاش ازدواج کنه،
اما می دونست که این قضیه
چقدر برای مری ویران کننده است.
تنها دوست صمیمی او، جاشوا اسپید،
داشت از ایلینوی می رفت
به کنتاکی برمی گشت
چون پدرش فوت کرده بود.
و موقعیت سیاسی اش
در مجلس ایالتی
داشت تنزل می کرد.
چنان افسرده بود
که دوستانش نگران خودکشی او بودند.
همه چاقوها و تیغ ها و قیچی ها رو
از اتاقش برداشتن.
و دوست بزرگش اسپید
به راه خود رفت و گفت،
"لینکلن، تو باید دوباره شروع کنی
وگرنه می میری."
او گفت، "بهتر بود همین حالا می مردم،
اما هنوز کاری نکردم تا هیچ انسانی
به یاد بیاره که من زنده بودم."


پس با انرژی حاصل از این عقیده،
به مجلس ایالتی برگشت.
بالاخره یک صندلی در کنگره به دست آورد.
سپس دو بار برای سنا تلاش کرد،
دو بار شکست خورد.
ارنست همینگوی در جایی میگه،
"همه در زندگی شکست میخورن،
اما بعضیا در اثر شکست قوی تر میشن."
خوب او سپس ملت رو با یه
پیروزی غیرمنتظره شگفت زده کرد،
در انتخابات ریاست جمهوری
در مقابل سه حریف باتجربه تر،
با تحصیلات بسیار بیشتر،
رقبایی که خیلی معروف تر بودن.
و بعد وقتی در انتخاب سراسری برنده شد،
ملت را متعجب تر هم کرد
وقتی هر سه رقیب خودش رو
به عضویت کابینه درآورد.
این کار سابقه نداشت چون همه فکر می کردن،
"او در مقایسه با این افراد
یه دست نشانده محسوب میشه."
اونها گفتن،
"لینکلن، چرا این کارو می کنی؟"
او گفت،
"ببینید، اینها قوی ترین
و تواناترین افراد کشور هستن.
کشور در خطره.
اونها رو کنارم لازم دارم."
اما شاید دوست قدیمی من لیندون جانسون
این حرف رو با حسن نیت کمتری گفته:
"بهتره دشمنات داخل چادر باشن و
بیرون شاش کنن،
تا این که بیرون باشن و
داخل شاش کنن."
(صدای خنده حاضرین)


اما به زودی روشن شد آبراهام لینکلن
فرمانده ی بلامنازع این گروه سرکش است.
چون همه شون به زودی فهمیدند
که او مجهز به
توانایی های عاطفی و
مهارت های سیاسی بی نظیری است
که ثابت شد بسیار مهم تر 
از سوابق ناچیز بیرونی اش هستند.
به عنوان مثال، او توانایی فوق العاده ای
برای درک احساس و فهم دیدگاه دیگران داشت.
او احساسات لطمه دیده ای را ترمیم می کرد
که ممکن بود در صورت تشدید
به خصومت دائم تبدیل شوند.
به راحتی نظر دیگران را می پذیرفت،
مسئولیت شکست زیردستان
خود را برعهده می گرفت،
پیوسته اشتباه های خود را می پذیرفت و
از خطاهایش درس می گرفت.
این ها صفاتی است که باید
در کاندیداهای مان جستجو کنیم.
(تشویق حضار)
با نارضایتی های کوچک از کوره در نمی رفت.
هرگز تسلیم حسادت یا
از سرزنش دیگران متألم نمی شد.
و استدلال های محکم خود را ارائه می کرد
به شکل محاوره ی عادی، استعاره، داستان.
و با زیبایی زبان— تقریباً مثل این بود که
شکسپیر و شعری که او
در کودکی آن چنان دوست داشت
با روح او عجین شده بود.


در 1863،
هنگام امضای اعلامیه ی آزادی،
دوست قدیمی خود، جاشوا اسپید
رو به کاخ سفید آورد،
و اون مکالمه ی دهها سال پیش رو به یاد آورد،
وقتی به شدت افسرده بود.
و با اشاره به اعلامیه گفت،
"معتقدم، با این کار،
بزرگترین آرزوهام به واقعیت تبدیل میشه."
اما وقتی داشت اعلامیه رو امضا می کرد
دست خودش بی حس بود و می لرزید
چون صبح همون روز در مراسم سال نو
با هزاران نفر دست داده بود.
پس قلم رو پایین آورد.
گفت، "اگه وجود من فقط یک بار کاری کرده باشه،
همین یک کار بوده.
اما اگه با دست لرزان امضا کنم،
آیندگان خواهند گفت، «تردید داشته."
پس صبر کرد تا وقتی تونست
قلم رو به دست بگیره
و با قاطعیت و به وضوح امضا کنه.
اما حتی در بهترین رؤیاهایش،
لینکلن هرگز تصور نمی کرد
شهرت او تا کجا خواهد رفت.


وقتی یه مصاحبه با نویسنده ی بزرگ روسی
پیدا کردم، هیجان زده شدم،
لئو تولستوی، در روزنامه ی 
نیویورک در اوایل دهه ی ۱۹۰۰
و اونجا، تولستوی از سفر اخیرش میگه
به ناحیه ای دوردست در قفقاز،
جایی که فقط بربرهای وحشی بودن،
که هرگز این بخش از روسیه
رو ترک نکرده بودن.
اونها با دیدن تولستوی،
ازش خواستن قصه ی مردان بزرگ تاریخ رو بگه.
او هم گفته بود، "بهشون درباره ی ناپلئون
و اسکندر کبیر و فردریک کبیر
و ژولیوس سزار گفتم و خوششون اومد.
اما قبل از این که تموم کنم،
رئیس بربرها ایستاد و گفت،
«اما صبر کن، به ما درباره ی
بزرگترین فرمانده شون نگفتی.
میخوایم درباره ی مردی بشنویم 
که صدای رعدآسایی داشت،
مثل طلوع آفتاب می خندید،
از جایی به اسم آمریکا اومد
که خیلی از اینجا دوره،
که اگه یه مرد جوان بخواد بره اونجا،
وقتی به اونجا برسه یه پیرمرد شده.
درباره ی اون مرد به ما بگو.
درباره ی آبراهام لینکلن به ما بگو.»"
او شگفت زده شده بود.
هر چی میتونست درباره ی
لینکلن به اونها گفت.
و بعد در مصاحبه گفته بود،
"چه چیزی لینکلن رو اینقدر بزرگ کرد؟
حتی بزرگتر از ژنرالی مثل ناپلئون،
حتی بزرگتر از دولتمردی مثل فردریک کبیر."
اما بزرگی او، تاریخدان ها توافق دارند،
به دلیل شخصیت کامل
و ذات بی نقص او بود.


به این ترتیب آن جاه طلبی بزرگ
که لینکلن را از کودکی غمبارش همراهی می کرد
قابل درک است.
آن جاه طلبی که به او امکان داد
با پشتکار به آموزش خود بپردازد،
از شکست های سیاسی پی در پی
عبور کند
و تیره ترین روزهای جنگ را
پشت سر بگذارد.
داستان او باید گفته می شد.
اما در مورد دوم،
کار نه، بلکه عشق—
که شامل خانواده، دوستان و همکاران میشه—
این هم نیاز به تلاش و تعهد داره.
لیندون جانسونی که من دیدم
در آخرین سالهای زندگی اش،
وقتی کمک کردم خاطراتش رو
به یاد بیاره،
مردی بود که سالهای متمادی رو صرف
کار، قدرت و موفقیت فردی کرده بود،
که مطلقاً هیچ نشانی از عاطفه یا احساس
در او باقی نمونده بود
تا کمکش کنه در روزهایی که
دیگه ریاست جمهوری تموم شده.


روابطم با او کمی غیرعادی شروع شد.
وقتی 24 سال داشتم
به عنوان "همکار کاخ سفید" انتخاب شدم.
یه مهمانی رقص بزرگ تو کاخ سفید بود.
اون شب رئیس جمهور جانسون
با من رقصید.
چیز زیاد عجیبی نبود—
از ۱۶ همکار کاخ سفید فقط سه تا زن بودن.
اما او توی گوشم نجوا کرد که میخواد من
تو کاخ سفید مستقیماً برای اون کار کنم.
اما قضیه به این سادگی هم نبود.
چون طی ماههای منتهی به انتخاب شدنم،
مثل خیلی از جوونای دیگه،
من فعال بودم
در حرکت ضد جنگ ویتنام،
و یه مقاله علیه لیندون جانسون نوشته بودم،
که بدبختانه در مجله ی
نیوریپابلیک چاپ شد
دو روز بعد از رقص در کاخ سفید.
(صدای خنده حاضرین)
و خلاصه ی مطلب این بود که چطور میشه
لیندون جانسون رو از قدرت حذف کرد.
(صدای خنده حاضرین)
پس مطمئن بودم منو از برنامه
بیرون میندازه.
اما او با کمال تعجب گفت،
"اوه، بذارین یه سال اینجا بمونه،
و اگه من نتونم اونو ببرم،
هیچ کی نمی تونه."
خوب در نهایت دیدم دارم تو کاخ سفید
برای اون کار می کنم.
در نهایت اونو تا مزرعه ش همراهی کردم
تا کمک کنم اون خاطرات رو به یاد بیاره،
هرگز کاملاً متوجه نشدم چرا
برای گذروندن اون همه وقت منو انتخاب کرد.


دوست دارم باور کنم به این دلیل بوده
که شنونده ی خوبی بودم.
او قصه گوی بزرگی بود.
قصه های قدیمی و رنگارنگ.
اما این قصه ها یه مشکل داشت،
که بعدها فهمیدم،
که این بود که نصف اونا واقعیت نداشت.
اما به هر حال،
محشر بودن.
(صدای خنده حاضرین)
پس فکر کنم اون قسمت از جاذبه ش برای من این بود
که عاشق گوش دادن به قصه های درازش بودم.
اما نگران هم بودم که بخشی از اون نگرانی
این بود که اون موقع یه زن جوون بودم.
و او هم کمی به زن دوستی معروف بود.
پس دائماً درباره ی 
دوست پسرهام بهش می گفتم،
حتی وقتی هیچ دوست پسری نداشتم.


همه چیز خوب پیش می رفت،
تا این که یه روز گفت می خواد
درباره ی روابط مون صحبت کنیم.
وقتی منو به یه دریاچه در اون حوالی برد
وضعیت خوب به نظر نمی رسید،
اغلب بهش میگن
دریاچه ی لیندون بینز جانسون.
و شراب و پنیر و رومیزی قرمز شطرنجی—
همه جور تله ی عشقی.
و شروع کرد،
"دوریس، بیشتر از هر
زن دیگه ای که تا حالا شناختم..."
و دلم ریخت.
و بعد گفت،
"تو منو به یاد مادرم میندازی."
(صدای خنده حاضرین)


کاملاً دستپاچه شده بودم،
تصورم یه چیز دیگه بود.
اما باید بگم،
هر چه پیرتر میشم،
بیشتر متوجه میشم
چه فرصت منحصر به فردی داشتم
برای صرف اون همه وقت
با یه شیر پا به سن گذاشته.
یه قهرمان در هزاران عرصه،
سه قانون بزرگ حقوق شهروندی،
مدیکر، کمک به آموزش.
و در عین حال، در پایان،
شکست فاحش در جنگ ویتنام.
و چون اون قدری افسرده و آسیب پذیر بود،
مسائل را با من طوری مطرح می کرد
که هرگز قبل از اون سابقه نداشت
وقتی در رأس قدرت می شناختمش—
از ترس هاش می گفت،
از غصه هاش و نگرانی هاش.
و دوست دارم باور کنم که اون
ویژگی ذاتی من
باعث شده تمایل به فهم شخصیت درونی افراد
در پشت شخصیت ظاهری اونها داشته باشم،
و از اون موقع سعی کردم
اونو به همه ی کتابهام ببرم.


اما همچنین به یاد درسهایی افتادم
که اریک اریکسون سعی کرده بود
به همه ی ما بگه
درباره ی اهمیت تعادل در زندگی.
چون ظاهراً لیندون جانسون باید
همه چیز توی دنیا داشته باشه
تا اون سالهای آخر حس خوبی بهش بدن،
چون به عنوان رئیس جمهور انتخاب شده بود،
اون همه پول داشت تا
هر کاری دلش میخواد بکنه؛
یک مزرعه ی بزرگ بیرون شهر داشت،
یه پنت هاوس داخل شهر،
کشتی های تفریحی، قایق.
پیشخدمت هایی که هر لحظه
در خدمتش بودن،
و خانواده ای که به شدت دوستش داشتن.


و در عین حال، سالها تمرکزمحض
روی کار و موفقیت فردی
به این معنی بود که او در بازنشستگی
هیچ مایه ای برای تسلای خاطر نداشت
در خانواده، در تفریح، در ورزش،
یا مشغولیت های دیگر.
تقریباً مثل این بود که
حفره ی قلبش چنان بزرگ بود که
حتی عشق یک خانواده،
بدون کار، نمی تونست پرش کنه.
و روحیه ش افت کرده بود،
جسمش به قهقرا رفته بود
به حدی که به نظر من،
به تدریج داشت آماده ی مرگ می شد.
تو اون روزهای آخر،
گفت خیلی غصه می خورده
وقتی می بینه مردم آمریکا به رئیس جمهور دیگه ای
فکر می کنن و اونو فراموش می کنن.
غم عمیقی تو صداش بود،
می گفت باید زمان بیشتری
با بچه هاش می گذروند،
و بچه هاشون به نوبت خود
(همین نظر رو داشتن.)
اما خیلی دیر شده بود.
با اون همه قدرت، اون همه ثروت،
وقتی در نهایت فوت کرد تنها بود—
چیزی که بیشتر ازش می ترسید،
به واقعیت بدل شده بود.


اما زمینه ی سوم یعنی بازی،
که هرگز یاد نگرفته بود ازش لذت ببره،
طی سالها فهمیدم
که حتی این زمینه هم
نیاز به صرف وقت و انرژی داره
به قدری که یه سرگرمی، ورزش، عشق به موسیقی،
یا هنر، یا ادبیات، یا هر نوع خلاقیت،
بتونه آرامش، تجدید قوا 
و لذت واقعی ایجاد کنه.
مثلاً عشق آبراهام لینکلن 
به شکسپیر اونقدر عمیق بود،
که او بیش از صدها شب به نمایش رفت،
حتی در روزهای تاریک جنگ.
می گفت وقتی چراغها خاموش میشه
و نمایشی از شکسپیر شروع میشه،
او طی ساعاتی که ارزش زیادی براش داشت
خودش رو در زمان شاهزاده هال تصور می کرد.


اما آرامش بیشتر برای او،
که لیندون جانسون هرگز تجربه نکرد،
عشقی بود که— به طریقی— به طنز داشت،
و این احساس که بخش های خنده دار زندگی
می تونه چه تأثیری داشته باشه
در کنار بخش های غصه دار.
جایی گفته بود که می خنده تا گریه نکنه،
که یه قصه ی خوب برای او،
بهتر از یه جرعه ویسکی بوده.
توان قصه گویی او اولین بار وقتی شناخته شد
که در ایلینوی قاضی بود.
وکلا و قضات
از یه محکمه به محکمه ی بعدی می رفتن،
و هر کس متوجه می شد لینکلن اونجاست،
از فواصل دور خودش رو می رسوند
تا به قصه هاش گوش بده.
پشت به آتش می ایستاد
و ساعتها با قصه هاش جمعیت رو سرگرم می کرد.
و همه ی این قصه ها به بخشی از
گنجینه ی خاطرات او بدل شد،
و هر وقت لازم بود اونها رو به یاد می آورد.
و این خاطرات مثل انتظاری نیست
که از مجسمه ی مرمری خودمون داریم.


مثلاً یکی از قصه های دلخواهش،
مربوط به قهرمان جنگ های استقلال آمریکا،
ایتن آلن بود.
و اون طور که لینکلن می گفت،
آقای آلن پس از جنگ به انگلستان رفته بود.
و مردم انگلیس هنوز ناراحت بودن
که جنگ رو باختن،
پس تصمیم گرفتن
کمی اذیتش کنن،
با نصب تصویر بزرگی از ژنرال واشنگتن
در توالتی که او ببینه.
اونا فکر می کرذن او ناراحت میشه
از هتک حرمت جرج واشنگتن در یه توالت.
اما وقتی او از توالت اومد بیرون
اصلاً ناراحت نبود.
پس بهش گفتن، "جرج واشنگتن رو اونجا دیدی؟"
او گفت، "آه، بله، جای
خیلی خوبی برای اوست."
اونا گفتن، "منظورت چیه؟"
او گفت، "خوب، هیچ چیز بهتر از
دیدن ژنرال جرج واشنگتن باعث نمیشه
انگلیسیها خودشون رو خراب کنن."
(خنده حاضرین)
(تشویق حاضرین)


میتونین تصور کنین که وقتی
وسط یه جلسه ی فشرده ی کابینه باشین—
و او صدها قصه از این دست داشت—
چاره ای جز آرام شدن ندارین.
بین سفرهای شبانه اش به نمایش،
قصه هایی که می گفت،
و حس فوق العاده اش برای طنز
و عشق او به نقل قول از شکسپیر و شعر،
او فهمیده بود که این نوع بازی
بهش در طول روز کمک می کنه.
خود من در زندگی،
همیشه ممنونم
که یه نوع بازی دارم
و اون عشق من به بیس باله.
این به من اجازه میده،
از شروع آموزش بهاره
تا آخر پاییز،
چیزی واسه پر کردن ذهن و قلبم داشته باشم
غیر از کارم.


همه چیز از وقتی شروع شد
که فقط شش سال داشتم،
و پدرم اون هنر جادویی محاسبه ی امتیاز
هم زمان با گوش دادن به بازی بیس بال
رو به من یاد داد—
تا وقتی روزها به سر کارش
در نیویورک می رفت،
من براش خلاصه ی بازی های بعدازظهر
بروکلین داجرز رو ثبت کنم.
حالا شما هم شش ساله هستین
و پدرتون هر شب میاد
و به شما گوش میده—
حالا که می بینم با تمام جزئیات،
گزارش تفصیلی همه ی بازیهایی
که بعد از ظهر انجام شده.
اما پدرم باعث می شد احساس کنم
دارم یه قصه ی شگفت انگیز براش میگم.
باعث میشه احساس کنین
گفته های شما یه قدرت جادویی داره
و توجه پدرتون رو جلب می کنه.


در واقع مطمئن هستم هنر فن بیان رو
از اون شب نشینی ها با پدرم یاد گرفتم.
در اوایل،
چنان هیجان زده بودم که داد میزدم،
"داجرز برد!" یا "داجرز باخت!"
این بود نتیجه ی دو ساعت پرچانگی.
(خنده حاضرین)
بالاخره فهمیدم باید قصه گفت
از ابتدا تا وسط تا آخر.
باید بگم عشق من چنان شدید بود
اون روزها به بروکلین داجرز
که هنگام اولین اعتراف مجبور شدم
به دو گناه مربوط به بیس بال اعتراف کنم


اولی وقتی بود که توپ گیر داجرز،
روی کامپانلا،
به شهر زادگاهم راک ویل سنتر،
لانگ آیلند اومد،
داشتم برای اولین آیین عشای ربانی
آماده می شدم.
و به شدت هیجان زده بودم—
اولین کسی که بیرون از
ابتز فیلد (استادیوم بیسبال) می دیدم.
اما از قضا او در یک کلیسای پروتستان
حرف می زد.
وقتی به عنوان یه کاتولیک بزرگ شده باشین
فکر می کنین
اگه تو یه کلیسای پروتستان پا بذارین،
در آستانه ی کلیسا قبض روح میشین.
با چشمان اشکبار رفتم سراغ پدرم،
"چی کار باید بکنیم؟"
او گفت، "نگران نباش،
اونجا یه کلیسای محلی است.
صندلی ها رو جمع میکنن.
سخنرانی درباره ی ورزشه.
این گناه نیست."
اما وقتی اون شب گذشت،
مطمئن بودم که در واقع
روح خودم رو فروختم
برای این یه شب با روی کامپانلا.
(صدای خنده حاضرین)
و امکان کفاره دادن هم نبود.
پس وقتی برای اولین اعتراف کردم
این گناه بر وجدانم سنگینی می کرد.
همه چیز رو به کشیش گفتم.
او گفت، "مشکلی نیست. مراسم مذهبی نبوده."
اما بعد، بدبختانه گفت،
"و دیگه چی، فرزندم؟"


و بعد گناه دوم رو گفتم.
سعی کردم قضیه رو
با زیاد حرف زدن لوث کنم،
آرزوهای بد برای دیگران،
طوری که یعنی منظورم خواهرانم بوده.
و او گفت،
"آرزوی بد برای چه کسی؟"
و مجبور بودم بگم که آرزو کردم
بعضی بازیکن های نیویورک یانکیز
دست و پاشون بشکنه—
(صدای خنده حاضرین)
— تا بروکلین داجرز بتونه قهرمان لیگ بشه.
او گفت،
"چند بار این آرزو رو کردی؟"
و من مجبور بودم بگم،
هر شب وقتی دعا می کردم.
(صدای خنده حاضرین)
پس او گفت،
"بذار بهت چیزی بگم.
منم عاشق بروکلین داجرز هستم،
اما قول میدم یه روز بالاخره اونا
جوانمردانه و بی حرف و حدیث قهرمان میشن.
لازم نیست به خاطرش
برای دیگران آرزوی بد بکنی.
گفتم، "اوه، بله."
اما خوشبختانه، اولین اعترافم—
به یه کشیش عاشق بیسبال!
(صدای خنده حاضرین)


خوب با این که پدرم
به خاطر حمله ی قلبی ناگهانی فوت کرد
وقتی هنوز بیست و چند سالم بود،
قبل از این که ازدواج کنم
و سه پسر به دنیا بیارم،
خاطرات اونو— و عشقش به بیسبال رو—
به پسرام انتقال دادم.
حتی وقتی داجرز ما رو ول کرد
تا به لس آنجلس بیاد،
من اعتقادم به بیسبال رو از دست دادم
تا وقتی اومدیم به بوستون
و طرفدار بی کله ی رد ساکس شدیم.
و باید بگم، حتی حالا،
وقتی با پسرام میشینم
با بلیط های فصل،
گاهی چشمهامو جلوی آفتاب می بندم
و خودمو تصور می کنم،
دوباره یه دختر جوان، کنار پدرم،
بازیکنای جوانی خودمو
روی زمین چمن تماشا می کنم:
جکی رابینسون، روی کامپانلا،
پی وی ریسی، و دوک اسنایدر.


باید بگم این لحظه ها جادویی هستن.
وقتی چشمهامو باز می کنم
و پسرامو می بینم
در جایی که روزی پدرم می نشست،
یه حس وفاداری و عشق نامرئی حس میکنم
که پسرامو با پدربزرگشون مرتبط می کنه
و اونا هرگز شانس دیدن چهره ش رو نداشتن،
اما قلب و روح اونو درک کردن
از طریق همه ی قصه هایی که گفتم.
و به همین دلیل، در پایان،
همیشه باید از این عشق عجیب به تاریخ ممنون باشم،
که به من اجازه داد
عمری را صرف نگاه به گذشته کنم.
اجازه داد از این افراد بزرگ یاد بگیرم
درباره ی مبارزه برای مفهوم زندگی.
اجازه داد ایمان پیدا کنم
که افرادی که در زندگی خصوصی مون
در خانواده هامون دوست داشتیم
و از دست دادیم،
و چهره های معروفی که در تاریخ مون
بهشون احترام میذاریم،
درست همون طور که
آبراهام لینکلن می خواست باور کنه،
واقعاً میتونن جاودان بمونن،
تا وقتی ما متعهد باشیم
به اینکه قصه های زندگی مون رو
بگیم و دوباره بگیم.
متشکرم که اجازه دادین
من قصه گوی امروز باشم.
(تشویق حاضرین)
سپاسگزارم.

