
در سال ۲۰۰۹، خانه‌ای به ارزش
۵۰۰ دلار در دیترویت خریدم.
که پنجره، لوله‌کشی
و برق نداشت
و پر از آت‌وآشغال بود.
طبقه‌ی اولش تقریباً ۴٫۵ تن زباله داشت،
و شامل بخشی بزرگ از
ماشین کاروان دوج بود،
که با یک اره برقی
تکه‌تکه شده بود.
(خنده)
من نزدیک به ۲ سال بدون
وسایل گرمایش زندگی کردم،
چندین بار با صدای تیراندازی
از خواب عمیق پریدم،
مورد حمله دسته سگ‌های
وحشی قرار گرفتم
و کابینت‌های آشپزخانه‌ام وقتی
داشتند مدرسه‌ای متروکه را
تخریب می‌کردند
از جا کنده شد.
البته این دیترویتی است که
شما در موردش می‌‌شنوید.
اشتباه نمی‌‌کنید، حقیقت دارد.
البته دیترویت دیگری هم
وجود دارد.
دیترویت دیگری
که امیدوار کننده‌تر،
و تازه‌ساز است،
و شاید بتواند راه‌حلی
برای شهر‌هایی ارائه کند
که در اقصی‌نقاط
برای بازسازی‌شان در تلاشند.
با این حال این راه‌حل‌ها
لزوماً با دستورالعمل‌های مرسوم
درباره‌ی توسعه‌ی خوب همسو نیست.
به نظر من قدرت واقعی دیترویت 
در دو کلمه خلاصه می‌‌شود:
دوستی شدید.
و تا زمانی که آنجا ساکن شدم
قدرت درک آن را نداشتم.
حدود ۱۰ سال پیش،
بدون هیچ کار، پول
و دوستی به دیترویت رفتم،
در زمانی که به نظر می‌‌رسید
دیگران مشغول ترک آنجا بودند.
بین سالهای ۲۰۰۰ و ۲۰۱۰،
تنها ۲۵ درصد جمعیت شهر
باقی ماند.
که شامل نیمی از
بچه‌های دبستانی می‌‌شد.
و این پس از ۶۰ سال رکود بود.
شهر ساخته شده برای حدود ۲ میلیون نفر 
حالا به کمتر از ۸۰۰ هزار نفر رسید.
چیزی که اغلب شما نمی‌‌شنوید این
است که مردم خیلی دورتر نمی‌‌رفتند.
جمعیت خود منطقه‌ی
کلان شهری دیترویت
از دهه‌ی ۱۹۷۰ به بعد
تقریباً ثابت ماند.
اغلب کسانی که دیترویت را
ترک کردند به حومه شهر رفتند،
درحالیکه ۳۶۰ کیلومترمربع 
از شهر متروکه شده بود،
بعضی از برآوردها نشان می‌‌داد زمین‌هایی
بیش از ۱۰۰ کیلومتر مربع رها شدند —
زمین‌هایی به اندازه سانفرانسیسکو.
صرف نظر از تعابیر
مبهم و نامعلومی مثل «صنعت‌زدایی»
علت‌های فرار بزرگ از دیترویت
را می‌توان دو چیز دانست:
آزادراه‌ها و دیوارها.
آزادراه‌ها،
با استفاده از کمک‌های
مالی کلان دولتی
به وام‌های زیرساخت‌ها و
خانه‌های حومه شهر،
مردم را برای ترک شهر
ترغیب می‌‌کرد،
که به همراهش پول مالیات
مشاغل و تحصیلات را هم برد.
دیوارها تضمین کردند که تنها
عده‌ی معینی می‌توانند شهر را ترک کنند.
در مکان‌های مختلف،
دیوار‌های بتنی و آجری
شهر و حومه شهر ، سفید و سیاه
را از هم جدا کرده بود،
دیوارهایی که درست
از خیابان‌های شهری
و از بین محله‌ها می‌گذشت.
این‌ها نمونه‌های واضحی است از
تبعیض نژادپرستانه‌ی صنعت مسکن
مثل ردلاینینگ،
[خدمات ندادن به رنگین‌پوستان]
قرارداد محدود
و مردم‌هراسی.
در سال ۱۹۷۱، «کوکلوس کلان‌ها»
۱۰ اتوبوس مدرسه را بمب‌گذاری کردند
تا دانش آموزان
رنگین‌پوست با آنها جابه‌جا نشوند.
تمام این موارد دیترویت را به یکی از
تقسیم‌بندی‌شده‌ترین منطقه‌های کلان شهری
در ایالات متحده تبدیل کرد.
من در شهر‌ی کوچک
در میشیگان بزرگ شدم،
پسر یک خانواده‌ی نسبتاً کارگر.
و بعد از دانشگاه دلم می‌خواست کاری انجام دهم —
شاید نه خیلی شاق —
برای کمک کردن.
نمی‌خواستم جزو ۵۰ درصدی باشم
که پس از فارغ‌التحصیلی
ایالت را در آن زمان ترک می‌کردند،
و با خودم فکر کردم شاید رویای
کالجم را در خانه انجام بدهم
برای یک کار به درد بخور.
من آثار فیلسوف بزرگ آمریکایی
«گِرِیس لی باگز»
که در دیترویت زندگی
می‌کرد را خوانده بودم،
او چیزی گفته که هیچوقت
نمی‌توانم فراموش کنم.
«افراطی‌ترین کاری که
انجام دادم ماندن بود»
فکر کردم خریدن خانه ممکن است پایم را
به صورت دایمی به شهر وصل کند
اما در نقش اعتراضی فیزیکی است
به آزادراه‌ها و دیوارها.
چون وام و کمک‌های مالی
برای همه در دسترس نبود،
من تصمیم گرفتم این کار را
بدون اون‌ها انجام بدم
و باید خودم به مبارزه
بر ضد شهری بپردازم
که با ابزارهای قدرتش بر
دوران کودکیم سایه افکنده بود.
سرانجام یک خانه رها شده در محله‌ای
به اسم «پل‌تاون» پیدا کردم.
انگار قیامت برپا شده بود.
آن محله زمین‌های روستایی بود.
چمنزار‌های وسیع و فراخ روییده تا کمر
که معدودی عمارت متروکه و
ویران آرایش آن را بهم می‌زد
بهمراه چند نفر سکنه‌ی شجاع
و خانه‌های پایدارشان.
تنها با ۱۵ دقیقه دوچرخه‌سواری
از استادیوم بیسبال مرکز شهر،
آن محله
بافتی روستایی داشت.
خانه‌های رها شده مثل مقوایی
می‌ماندند که زیر باران مانده باشد؛
خرابه‌های دو طبقه‌ای با
دیوارهای فرو افتاده
و سر درهای آویزان مانده.
یکی از مهمترین چیز‌هایی که
یادم می‌یاد بوته‌های رز است،
که هرس نشده بودند و وحشیانه 
روی حصارها را پوشانده بودند،
خیلی وقت بود که 
رسیدگی نشده بودند.
این خانه من است در
آن روزها و من نوسازی‌اش کردم
تا از خرابی‌های بیشتر
و بلایای طبیعی جلوگیری کرده باشم.
در نهایت از شهرستان
در یک مزایده آن را خریدم.
من محله را از بین‌رفته
فرض کرده بودم.
و من یک جورهایی پیشرو بودم.
خوب از این بیشتر
نمی‌‌توانستم اشتباه کنم.
من تا به حال پیشرو نبودم،
و می‌توانید درک کنید
که چقدر سخت بوده.
یکی از اولین چیزهایی که یاد گرفتم این بود
که صدایم را به جمع اضافه کنم،
نه اینکه از آنچه اتفاق می‌افتاد
یادداشت برداری کنم.
چون آن محله نمرده بود.
پیشرفت اوضاع به گونه‌ای بود
که اگر آنجا زندگی نمی‌‌کردی
سخت می‌شد چیزی را حس کرد.
محله‌ی «پل‌تاون» خانه‌ی
عده‌ای فوق‌العاده مبتکر،
فوق‌العاده هوشمند
و کاملاً مسئولیت‌طلب بود.
آنجا برای اولین بار بود که من 
قدرت دوستی افراطی را تجربه کردم.
در طی سالی که روی خانه
قبل از نقل مکان بهش کار می‌کردم،
در یک ریزجامعه در پل‌تاون
زندگی کردم،
که توسط یک کشاورز خشن و درستکار
به اسم «پاول ورتز» تأسیس شده بود.
پاول در دانشگاه دولتی دیترویت
به مادران باردار
و سرپرست آموزش می‌داد،
و عقیده داشت که برای آموزش
بزرگ‌کردن بچه‌ها به زنان جوان
ابتدا به ایشان پرورش گیاهان
و حیوانات را یاد بدهد.
در حالیه که نرخ فارغ‌التحصیلی ملی
برای نوجوانان باردار نزدیک ۴۰ درصد هست
در آکادمی کاترین فرگوسن 
این نرخ بیش از ۹۰ درصد بود،
عمدتاً به خاطر نبوغ مدیریتی پائول.
بیشتر این نبوغ را پاول
به بلوک خودش در «پل‌تاون» آورد،
بلوکی که بیش از ۴۰ سال برایش مدیریت کرد،
خانه‌های متروکه را خرید،
دوستانش را قانع کرد به آنجا بیایند
و همسایه‌هاش را قانع کرد آنجا بمانند
و به کسانی که تمایل داشتند کمک می‌کرد
خانه را بخرند و بازسازی کنند.
در محله‌ای که پر بود از بلوک‌های بسیار
حالا فقط یک یا دو خانه باقی‌ است،
بقیه خانه‌ها در بلوک پائول هستند.
این پیمانی باورنکردنی است
برای قدرت همبستگی مردم،
برای اینکه در جایی بمانند
و حق مالکیت را از محله اطراف آن گرفته —
تا خود عهده‌دار آن شوند.
اینجا جایی که دکترهای سیاه‌پوست در کنار
روشنفکران سفیدپوست زندگی می‌کنند
کنار مادرانی مهاجر از مجارستان
یا نویسندگانی با استعداد
از جنگل‌های بلیز (در آمریکای مرکزی)
که به من نشان داد
دیترویت فقط سیاه و سفید نیست،
و تنوع نژادی وقتی تشویق گردد
می‌تواند افزون‌تر شود.
هرساله همسایگان برای حیوانات مزرعه‌ی محله
به جمع‌آوری یونجه می‌پردازند،
و این به من یاد می‌دهد که یک گروه کوچک 
چقدر می‌تواند نتیجه بگیرد
وقتی همه با یکدیگر کار کنند،
و می‌آموزم جذبه‌ی کارهای خارق‌العاده
در عین حال عملی چقدر هست.
دوستی شدید آن خانه‌ای است که
پشت بلوک پاول می‌سوزد،
تا به جای اینکه اجازه بدهند
پر شود از زباله و نا امیدی،
پاول و دیگر افراد محله
یک باغ بزرگ مدور می‌سازند
پر از درختان میوه، کندوی عسل
و زمین‌های باغچه
برای هرکسی که
یکی از آن را بخواهد،
و این به من کمک می‌کند تا درک کنم
چالش‌های ما اغلب سرمایه ما هستند.
این جایی است که ساکنان آن، کشاورزی شهری
و انرژی‌های تجدیدپذیر را تجربه می‌کنند
و مهارت‌ها و کشفیات‌شان را 
با دیگران به اشتراک می‌گذارند،
کاری که نشان می‌دهد ما الزاماً
مجبور به گدایی از دولت
برای رفع مشکلات نیستیم.
می‌توانیم از خودمان شروع کنیم.
این جایی است، که چندین ماه،
یکی از همسایه‌های من 
در ورودی خود را قفل نکرده گذاشت
در یکی از خشن و خطرناک‌ترین 
شهر‌های آمریکا
تا من هر وقت می‌خواهم سرکار بروم
بتوانم دوش بگیرم،
چرا که هنوز هم در خانه‌ام حمام ندارم.
وقت آن رسیده بود که
تیرچه‌ای را داخل خانه‌ام افراشته کنم
که اسکلت ساختمان را نگه دارد —
تیرچه‌ای که آن را از کارخانه‌ای
متروکه پایین خیابان جدا کردم
کارخانه‌ای که یک دیوارش هم
پابرجا نمانده نبود —
یک دوجین از ساکنان پل‌تاون آمدند تا تیرچه
را به رسم امیش (خانه‌چوبی) نصب کنیم.
دوستی افراطی یک زیگوت (یاخته) است
که به یک جهان‌بینی رشد می‌یابد
که به بازسازی خانه‌ها وجامعه منتهی می‌گردد
به شکلی که انسان و محیط زیست را
محترم می‌شمارد.
این جهان‌بینی باور دارد که ما قدرت
ساختن جهانی تازه را با هم داریم
و قدرت اینکه خودمان آن را بسازیم
وقتی دولتمردان از آن امتناع می‌کنند.
این دیترویتی است که شما 
در موردش خیلی نشنیده‌اید.
دیترویتی مابین صحنه‌ی ساختمان‌های
خراب شده از یک سو
و کافی‌شاپ‌های مخصوص روشنفکرها
و میلیاردرهایی که شهر را
نجات می‌دهند از سویی دیگر.
راه سومی هم برای بازسازی وجود دارد،
و این راهی است که در آن
تکرار اشتباهات گذشته جایی ندارد.
وقتی خانه‌ام را می‌‌ساختم،
چیزهایی پیدا کردم که نمی‌‌دانستم
دارم دنبالش می‌گردم —
چیزی که خیلی از نسل جوان کشور
و مردمی که به شهر برمی‌گشتند
به دنبالش بودند.
دوستی شدید نام دیگری
برای یک جامعه‌ی ایده‌آل است.
یک مهربانی گره خورده با خاطره و تاریخ،
اعتماد متقابل و آشناییت که طی سال‌ها
شکل گرفته و غیرقابل تعویض است.
و حالا، همانطور که ممکن است شنیده باشید،
دیترویت یک رنسانس دارد
و خودش را از میان خاکسترهای
ناامیدی بالا می‌کشد،
بچه‌ها و نوه‌های کسانی که از آن
فرار کرده بودند، برمی‌گردند،
و این حقیقت دارد.
چیزی که درست نیست این است که
رنسانس اکثر دیترویتی‌ها را فراگرفته،
یا حتی کسر کوچکی از ایشان را
که در مرکز منطقه شهری زندگی نمی‌‌کنند.
این‌ها مردمی‌اند که نسل اندر نسل
در دیترویت زندگی می‌کردند
و اغلب‌شان سیاه‌پوست هستند.
تنها در ۲۰۱۶
همین سال گذشته،
(صدای مغموم) آب یک ششم خانه‌های دیترویت
قطع شد.
ببخشید.
سازمان ملل متحد این را نقض
حقوق بشر نامیده است.
و از سال ۲۰۰۵، یک سوم خانه‌ها
لطفاً راجع بهش فکر کنید —
یک سوم خانه‌های شهر تخلیه اجباری شده‌اند،
همتراز با جمعیتی به میزان
جمعیت بوفالو، نیویورک
(تنفس عمیق بینی)
و علت یک سوم این تخلیه‌‌های اجباری
یک بحران با مسولیت شخصی نیست،
بلکه سیستمی است.
خیلی از دیترویتی‌ها، از جمله خود من
دغدغه‌ی جدایی و تبعیض دارند،
و زیر پرچم این رنسانس،
حالا دارند به مرکز شهر باز می‌گردند.
ده سال پیش،
مقدور نبود به هر جای دیترویت رفت
در یک جمعیتی حضور داشت
که کاملا سفیدپوست بودند.
حالا، به طور نگران کننده‌ای،
این امر میسر است.
این بهایی است که ما برای احیای
اقتصادی معمول پرداخت می‌کنیم.
ما دو دیترویت ساختیم،
دو طبقه شهروندی،
که باعث شکاف در جامعه می‌شود.
برای همه‌ی پول‌ها و یارانه‌ها.
برای تمام تیرهای چراغ‌‌ برق خیابان،
پول برای استادیوم‌های جدید
و بیلبوردهای تبلیغاتی
و شایعه‌های مثبت اذهان،
ما انشعاب آب ده‌ها هزار
نفر را قطع کردیم
آن هم در کنار «دریاچه‌های بزرگ»،
که بزرگترین منبع آب در جهان است.
جدا بودن همیشه به معنای نابرابری است.
این اشتباه بزرگی برای همه‌ی ماست.
وقتی‌که توسعه اقتصادی برای
جامعه هزینه‌بردار می‌شود،
تنها کسانی که خانه‌هایشان را
از دست داده‌اند
یا دسترسی به آب برایشان قطع شده
آسیب نمی‌خورند،
بلکه تکه‌های کوچک انسانیت‌مان را
نیز می‌شکند.
هیچکدام از ما نمی‌توانیم
واقعاً آزاد باشیم
هیچکدام از ما نمی‌توانیم
واقعاً راحت باشیم،
تا وقتی همسایگان‌مان هم اینگونه باشند.
برای کسانی که مثل ما هستند
بدین معنی است که باید مطمئن باشیم
که سهواً به نابودی دوباره‌ی جامعه
کمک نکنیم،
و از هدایت کسانی پیروی کنیم
که طی سال‌ها بر روی این مشکلات کار کردند.
در دیترویت، شهروندان متوسط،
به نمایندگی از خودشان
ایستگاه‌های آبرسانی ساختند برای آن‌ها که
دسترسی‌شان به آب قطع شد.
یا روحانیت و معلمین در نافرمانی مدنی 
برای قطع انشعاب‌ها،
در جلوگیری از کامیون‌های شرکت آب
مشارکت کردند.
سازمان‌هایی که خانه‌های به اجبار
تخلیه‌شده را دوباره برای ساکنانش می‌خرند
یا از طریق رسانه‌های اجتماعی و تبلیغ
داوطلبانه به مبارزه با اطلاع‌رسانی نادرست
در فروش اجباری خانه‌ها می‌پردازند.
برای من، این به معنای کمک به دیگران
در نصب تیرچه‌های
خانه‌های سابقاً متروکه‌شان است،
یا کمک به آموزش
افراد با استعداد که اکنون،
به طور گسترده در حال مهاجرت
به شهرها هستند،
که چطور می‌توانیم به جای فشار آوردن
به جوامع حاضر
بیاییم و ازشان حمایت کنیم.
کمک بزرگی است وقتی یک
گروه کوچک همسایه‌ها تصمیم می‌گیرد
تا خانه یک نفر بی‌خانه شده را پس بگیرد
و سندش را به ساکنان قبلی‌اش بازگرداند.
و برای شما، برای همه‌ی ما،
به این معنی است که نقش خود را
برای ایفا کردن در جامعه پیدا کنیم.
یعنی طوری زندگی کنید که بازتاب 
جهانی باشد که دوست دارید در آن زندگی کنید.
یعنی اعتماد کنید به آن‌هایی 
که مشکلات را به بهترین نحو می‌شناسند —
افردی که باهاش زندگی کردند —
و راه حل را بلدند.
می‌دانم سومین راه حل ممکن است 
چون زندگیش کردم.
همین الان هم زندگی می‌کنم
در محله‌ی پل‌تاون
در یکی از بدنام‌ترین شهر‌های جهان.
اگر می‌توانیم در دیترویت انجام دهیم،
شما هم می‌توانید 
هر کجا هستید انجام دهید.
چیزی که من در دهه گذشته آموخته‌ام،
هنگام ساخت خانه‌ام،
خیلی درباره سیم کشی نبود
یا لوله کشی یا نجاری —
اگر چه من این چیزها را یاد گرفتم —
این است که تغییر حقیقی، تغییر واقعی
ابتدا با جامعه شروع می‌‌شود،
به معنای حسی افراطی داشتن
در هرآنچه که معنایش همسایگی است.
این حداقل یک خانه متروکه را
تبدیل به جای زندگی کرده است.
سپاسگزارم.
(تشویق)

