
من یک یخچال شناس رادیویی هستم.
یعنی که من از رادار برای مطالعه
ورقه‌ها و کوه‌های یخی استفاده می‌کنم.
مثل بیشتر یخچال شناس‌های امروز،
من بر روی مشکلات برآورد وضعیت اینکه
چقدر یخ‌ها قرار است در آینده در افزایش
سطح آب دریا نقش داشته باشند کار می‌کنم.
پس امروز، می‌خواهم در مورد اینکه
چرا سخت است که افزایش سطح را
با ارقام نشان دهیم،
و چرا فکر می‌کنم که با تغییر نگرش
در مورد تکنولوژی رادار
و آموزش علوم زمین،
ما بیشتر می‌توانیم کسب کنیم.
زمانیکه دانشمندان درباره افزایش
سطح آب دریا بحث می‌کنند،
این طرح را نشان می‌دهند.
از ورقه‌های یخ و مدل‌های آب و هوا
برای تولیدش استفاده می‌شود.
در سمت راست، دامنه تغییرات
سطح دریا را می‌بینید
که تا صد سال آینده را
این مدل‌ها پیش بینی می‌کند.
برای درک بهتر، اینجا سطح فعلی آب دریاست،
و این سطح دریا
بالاتر از حدی که بیش از ۴ میلیون نفر را
در شرایط آسیب تغییر مکان قرار می‌دهد.
پس از نقطه نظر برنامه ریزی
عدم اطمینان در این نمودار 
همین حالا هم بالا است.
هرچند، فراتر از آن، این نمودار
با ستاره و اخطاری همراه است،
"... مگر اینکه پهنه‌های یخ در
غرب قطب جنوب فرو بریزد."
و در این صورت، ما می‌بایست در مورد
اعداد قابل توجهی بالاتر صحبت کنیم
آن‌ها کاملاً خارج چارت قرار می‌گیرند.
و دلیل اینکه ما این احتمال را جدی بگیریم
این است که ما از نظر
تاریخ زمین شناسی می‌دانیم که
دوره‌هایی در این تاریخ وجود دارد
که سطح آب دریا خیلی سریعتر
از امروز افزایش یافت.
و حالا نیز نمی‌توانیم در نظر نگیریم
احتمال آنکه در آینده چنین چیزی رخ ندهد.
پس چرا نمی‌توانیم با اطمینان بگوییم
بخش قابل توجهی پهنه‌های یخی
در مقیاس قاره ای
فرو خواهد پاشید یا نخواهد پاشید؟
برای این منظور، ما مدل‌هایی نیاز داریم
که می‌شناسیم و شامل تمام فرایندها،
شرایط و فیزیک باشند
که در فروپاشی مانند آن دخیل باشند.
و آن سخت است که بدانیم،
زیرا آن فرایندها و شرایط
دارند در زیر کیلومترها یخ رخ می‌دهند،
و ماهواره‌هایی که مانند
این تصویر را تولید می‌کنند،
برای دیدن آن نابینا هستند.
در واقع، ما مشاهدات جامع‌تری
از سطح مریخ داریم
نسبت به آنچه در زیر ورقه 
یا پهنه یخی جنوبگان رخ می‌دهد.
و این حتی چالش برانگیزتر است
چراکه ما به این مشاهدات
در ابعاد بسیار بزرگ
زمان ومکان احتیاج داریم.
از نظر مکان، این یک قاره است.
و به همین ترتیب که در قاره آمریکای شمالی
کوه‌های راکی، اورگلیدز و دریاچه‌های بزرگ
منطقه‌های بسیار متفاوتی هستند،
همچنین سطوح زیرین مناطق جنوبگان.
و از نظر زمان، ما می‌دانیم که
پهنه‌های یخی نه تنها در طول هزار سال
و قرن‌ها تکامل پیدا می‌کنند،
بلکه درمقیاس سالها
و روزها هم تغییر می‌کنند.
پس آنچه ما می‌خواهیم 
مشاهدات در زیر کیلومترها یخ
در مقیاس قاره‌ای است،
و ما به آن‌ها همیشه نیاز داریم.
پس چطور می‌توانیم انجام دهیم؟
البته ما هم کاملاً نسبت
به سطح زیرین نابینا نیستیم.
در ابتدا من بیان کردم 
که یخچال‌شناس رادیویی هستم،
و دلیل آن این است که
رادار هوابرد نافذ در یخ وسیله اصلی ما است
برای دیدن درون ورقه‌های یخی.
پس بیشترین داده‌ها توسط گروه ما
با استفاده از هواپیما گردآوری شده است
مانند هواپیمای دی سی۳ در جنگ جهانی دوم،
که در واقع در نبرد آردنن شرکت داشت.
شما می‌توانید آنتن زیر بال آن را ببینید.
این‌ها برای انتقال سیگنال‌های رادار
به درون یخ‌ها استفاده می‌شوند.
و بازتاب‌ها که بازمی‌گردند
حاوی اطلاعاتی هستند
درباره اتفاقاتی که در زیر
و درون لابه یخ رخ می‌دهد.
در حین این رخدادها،
دانشمندان و مهندسان در هواپیما
برای هشت ساعت متمادی حضور دارند،
که اطمینان یابند رادار درست کار می‌کند.
و فکر می‌کنم که در واقع یک تصور غلط
درباره این حوزه کاری وجود دارد،
جاییکه مردم تصور می‌کنند دانشمندان
به پنجره خیره نگاه می‌کنند،
در مناظر تفکر می‌کنند، 
در مفاهیم زمین شناسی آن
و وضعیت پهنه‌های یخ.
ما در واقع شخصی را از BBC از برنامه
"سیاره یخی" در این پروازها داشتیم.
و او ساعتها صرف فیلمبرداری
از ما کرد که پیچ‌ها را می‌چرخاندیم.
(خنده)
و سالها بعد درواقع داشتم با همسرم 
آن برنامه را تماشا می‌کردم،
و صحنه‌ای مثل این آمد،
و من گفتم چقدر زیباست.
و او گفت، "مگر در آن هواپیما نبودی؟"
(خنده)
گفتم، "بله، اما من داشتم
به صفحه نمایش رایانه نگاه می کردم."
(خنده)
پس وقتی در مورد این گونه
حوزه کاری فکر می‌کنید،
در مورد چنین تصاویری فکر نکنید.
در مورد این تصاویر فکر کنید.
(خنده)
این یک تصویر راداری است 
که یک نمای عمودی از ورقه یخی است،
شبیه یک برش کیک.
لایه درخشان در بالای آن سطح ورقه یخ است،
لایه درخشان در ته آن
بستر سنگ خود قاره است،
و لایه‌های بین آن یک جور شبیه
حلقه‌های درخت هستند،
که در آن اطلاعات درباره
تاریخ ورقه یخی قرار دارد.
و شگفت انگیز است که
این خیلی خوب کار می‌کند.
رادار‌های قابل نفوذ در زمین
که برای بررسی زیرساخت‌های جاده‌ها
و کشف زمین معدن‌ها استفاده می‌شوند
برای نفوذ تا چند متر
زیر زمین تقلا می‌کنند.
و اینجا ما با دقت به درون
سه کیلومتر یخ نگاه می‌کنیم.
و دلایل پیچیده جالب
و الکترومغناطیسی برای آن هست،
اما فعلا بگذارید بگوییم که اساسا
یخ هدف مناسبی برای رادار است،
و رادار کلا وسیله ایده‌آلی
برای مطالعه پهنه‌های یخی است.
این‌ها خطوط پرواز
اکثر آن مدرن‌ترین نقشه‌های
سیستم رادار صوتی هوایی است
که از سرتاسر جنوبگان گردآوری شده.
این نتیجه دهه‌ها تلاش قهرمانانه
تیم‌هایی از کشور‌های مختلف
و همکاری‌های بین المللی است.
و وقتی آن‌ها را کنار هم می‌گذارید، 
تصویری مثل این بدست می‌آورید،
چیزی که قاره جنوبگان در واقع
بدون تمام آن یخ‌ها بر روی آن دیده می‌شود.
و شما می‌توانید تنوع قاره‌ای را
در این تصویر ببینید.
قسمت‌های قرمز آتشفشان‌ها یا کوه‌ها هستند؛
و مناطقی که آبی هستند اقیانوس باز است
اگر ورقه‌های یخی حذف می‌شد.
این همان مقیاس فضایی بزرگ است.
هرچند، تمام این تصویر
که دهه‌ها طول کشید تا تولید شود
تنها ثبت یک لحظه از سطح زیر یخ است.
این به ما هیچ نشانه ای نمی‌دهد که چطور
پهنه یخی در طی زمان در حال تغییر است.
حالا ما بر روی آن کار می‌کنیم،
چراکه آشکاراست
که برای اولین مشاهدات راداری که
از جنوبگان گردآوری شده
از فیلم‌های نوری ۳۵ میلی‌متری استفاده شد.
و هزارها حلقه از این فیلم
در آرشیو موزه موسسه تحقیقات قطب اسکات
در دانشگاه کمبریج بودند.
پس تابستان گذشته، من
یک اسکنر مدرن فیلم را برداشتم
که برای دیجیتالی و بهتر کردن کیفیت
فیلم‌های هالیوود توسعه داده شده بود،
و با دو تاریخ شناس هنر،
به انگلستان رفتیم و دستکش پوشیدیم،
و تمام آن فیلم‌ها را
آرشیو و دیجیتالی کردیم.
پس دو میلیون تصویر با وضوح بالا تولید شد
و گروه ما هم اکنون آن‌ها را
تحلیل و پردازش می‌کنند
برای اینکه با شرایط کنونی
پهنه یخی مقایسه کنند.
و در واقع در مورد آن اسکنر —
من درباره آن
از یک کارمند بایگانی در آکادمی هنر
و علم تصویر متحرک شنیدم.
پس می‌خواهم از آکادمی تشکر کنم —
(خنده)
که این امکان را فراهم کردند.
(خنده)
و به همان اندازه که خارق‌العاده است
که ما می‌توانیم ببینیم چه اتفاقی در زیر
ورق یخی در ۵۰ سال پیش رخ داده،
این هنوز فقط ثبت یک لحظه بیشتر است.
و به ما مشاهدات تغییرات
در مقیاس سالانه یا فصلی نمی‌دهد،
که می‌دانیم مهم است.
پیشرفت‌هایی هم اینجا داشتیم.
این سیستم‌های رادار زمینی تازه هستند
که در یک نقطه قرار دارند.
پس ما این نوع رادارها را
بر روی پهنه یخی قرار می‌دهیم
و یک دسته باطری ماشین را دفن می‌کنیم.
و هر بار آن‌ها را ماه‌ها یا سالها
در آنجا باقی می‌گذاریم،
و آن‌ها یک پالس به درون ورقه یخی می‌فرستند
هر چند دقیقه یا چند ساعت.
پس در طول زمان به شما
یک مشاهده مستمر می‌دهد —
اما در یک نقطه مکانی.
پس اگر شما آن تصویربرداری را با تصاویر
دو بعدی که هواپیما فراهم کرده مقایسه کنید
این فقط یک خط عمودی در آن تصویر است.
و این جایی است که در این حوزه هستیم.
ما می‌توانیم انتخاب کنیم بین
پوشش خوب یک تصویر فضایی
با هواپیما و رادار صوتی
و پوشش موقتی در یک نقطه 
با رادار صوتی زمینی.
اما هیچکام آنچه ما می‌خواهیم را
بدست نمی‌دهد:
هردو در یک زمان.
و اگر ما آن را می‌خواهیم،
احتیاج به روش‌های کاملاً جدید
در مشاهده پهنه یخی داریم.
و به طور ایده‌ال، آن روشها
باید بسیار کم هزینه باشند
که ما بتوانیم اندازه‌گیری‌های زیادی
با سنسور‌های زیادی انجام دهیم.
البته، با سیستم‌های رادار موجود،
گران‌ترین محرک هزینه
برق مورد نیاز است
که سیگنال‌های رادار را ارسال کند.
بسیارعالی بود اگر ما می‌توانستیم
سیستم‌های رادیویی موجود را بکار بریم
یا سیگنال‌های رادیویی موجود
در محیط را استفاده کنیم
و خوشبختانه، تمام
حوزه ستاره شناسی رادیویی
بر این حقیقت استوار است که در آسمان
سیگنال‌های رادیویی واضحی وجود دارند.
و خورشید ما یکی از این
سیگنال‌های درخشان است.
پس، درواقع یکی ازهیجان انگیزترین چیزهایی
که اکنون گروه من انجام می‌دهد
تلاش برای استفاده از انتشار رادیویی
از خورشید به عنوان سیگنال رادار است.
آین یکی از محل‌های آزمایش در بیگ سور است.
آن لوله PVC زیگورات شکل یک آنتن ایستاده
است که دانشجویان من در آزمایشگاه ساختند.
و ایده این هست که ما
در بیگ سور بیرون می‌ایستیم،
و غروب را با فرکانس‌های
رادیویی نگاه می‌کنیم،
و بازتاب‌های خورشید را
از روی سطح اقیانوس نمایان می‌کنیم.
می‌دانم که دارید فکر می‌کنید که
«در بیگ سور که کوه یخی نیست.»
(خنده)
درست است.
(خنده)
اما معلوم شده است
که با یافتن بازتاب خورشید
از سطح اقیانوس
و آشکار سازی بازتاب از روی پهنه یخی
بسیار به هم شبیه هستند.
و اگر این روش جواب بدهد،
ما می‌بایست بتوانیم همان قوانین
اندازه‌گیری را در جنوبگان بکار بریم.
و این دور از دسترس به نظر نمی‌رسد.
در صنعت لرزه‌نگاری فناوری
مشابهی توسعه یافته و استفاده می‌شود،
و قادرند ازانفجار دینامیت
به عنوان منبع شروع کرده،
از طنین لرزش‌های محیطی
ایجاد شده در محیط استفاده کنند.
و رادار‌های دفاعی تمام مدت از سیگنال‌های
تلویزیونی و رادیویی بهره می‌برند،
پس احتیاج ندارند
که سیگنال رادار را بفرستند
و موقعیتشان را آشکار کنند.
چیزی که من می‌گویم این است که
این روش شاید جواب بدهد.
و اگر اینطور باشد
به سنسور‌های بسیار ارزان احتیاج داریم
تا بتوانیم شبکه‌ای از صدها یا هزارها
از آن را بر روی پهنه یخ بکار ببریم
و تصویربرداری کنیم.
و اینجاست که ستاره‌های تکنولوژی واقعا
کنار هم قرار گرفتند که به ما کمک کنند.
آن سیستم‌های رادار اولیه
که در موردشان صحبت کردم
توسط مهندسان با تجربه در
طی سالها پیشرفت داده شدند
با خدمات و امکانات ملی
با کمک وسایل تخصصی گران.
اما پیشرفت‌های اخیر
در حوزه نرم افزاری رادیو،
ساخت سریع و جنبش خودکفایی در تکنولوژی،
آن را بسیار ممکن ساخته که
تیمی از نوجوان‌ها
در آزمایشگاه من در طول چند ماه کار کنند
و نمونه رادار آزمایشی بسازند.
البته آن‌ها نوجوان نیستند، آن‌ها
دانشجویان کارشناسی استنفورد هستند،
اما نکته پابرجاست —
(خنده)
و این توانایی‌های تکنولوژیکی
به ما اجازه داده موانع بین
مهندسان تولید کننده وسیله و دانشمندانی
که از آن بهره می‌برند را بشکنیم.
و با آموزش دانشجویان مهندسی که مثل
دانشمندان زمین‌شناس فکر کنند
و دانشجویان زمین شناسی
که مثل مهندسان فکر کنند،
آزمایشگاه من فضایی را فراهم کرده که ما
می‌توانیم حسگرهای راداری قابل تغییر بسازیم
برای هر مشکلی که داریم،
آن‌ها برای هزینه پایین و
کارایی بالا بهینه شده‌اند
برای آن مشکل.
و این قرار است روش مشاهده ما
در پهنه یخی را کاملا تغییر دهد.
ببینید، مشکل افزایش سطح آب دریا
و نقش پوسته یخ در این افزایش
بسیار مهم است
و تمام دنیا را تحت تاثیر قرار می‌دهد.
اما این دلیلی نیست
که من روی آن کار می‌کنم.
من برای فرصت تعلیم و تربیت
دانشجویانی بسیار باهوش کار می‌کنم،
زیرا باور دارم که تیمی از افراد نخبه جوان،
بسیار با انگیزه و بسیار مشتاق،
می‌توانند بیشتر چالش‌های جهان را حل کنند،
و فراهم کردن مشاهدات لازم
برای تخمین میزان افزایش سطح دریا
تنها یکی از مسائلی است که آنها
می‌توانند حل کنند و حل خواهند کرد.
متشکرم.
(تشویق)

