
سلام.
من نفرت آنلاین دریافت کرده‌ام.
بسیار زیاد.
و این جزئی از حیطه کاری من است.
من طراح نرم‌افزار‌های دیجیتالی هستم.
برنامه‌هایی مخصوص اینترنت می‌سازم.
مثلا، چند سال پیش، یک سریال ویدیویی
ساختم به نام "تک تک کلمات"
که با آن فیلم‌های معروف را تدوین می‌کردم
آن هم فقط با کلماتی که 
رنگین پوست‌ها به کار می‌برند.
به عنوان راهی برای صحبت کردن به صورت 
ملموس و قابل دسترس در مورد مساله بازنمایی
در هالیوود.
سپس، بعدها، وقتی لایحه
تراجنس‌هراس استفاده از دستشویی عمومی
نظر رسانه‌ها در سرتاسر
‌ایالات متحده را به خود جلب کرد،
من سری مصاحبه‌هایی را تهیه و اجرا کردم
با عنوان"نشستن در
توالت‌های عمومی با تراجنسی‌ها"
که در آن برنامه‌ها واقعا آن کار را کردم.
(خنده)


و سپس—


مطمئنا تشویق را می‌پذیرم.
(تشویق)


ممنون.


حالا، آیا با ویدیوهای معرفی محصولات
جدید در یوتیوب آشنایید
که کاربران یوتیوب جدیدترین تجهیزات 
الکترونیکی را از جعبه بیرون می‌آورند؟
عالیه، خب من آن ویدیوها را در یک 
سریال هفتگی مورد هجو قرار دادم،
که در آنها به جای لوازم، ایدئولوژی‌های 
ناملموس را از جعبه بیرون می‌آوردم
مانند توحش پلیس، مردانگی،
و بدرفتاری با بومیان آمریکایی.
(خنده)


کار من—


ممنون.
یکی تشویق می‌کند.
خدا خیرش بدهد.
(خنده)


مامان. سلام.


(خنده)


خب، کار من محبوب شد.


خیلی محبوب.
میلیون‌ها بازدید دریافت کردم، 
یک تن فشار فوق‌ا‌لعاده
و گروهی از دنبال کنندگان جدید.
اما آن روی سکه موفقیت در اینترنت
تنفر اینترنتی است.
همه چیز به من نسبت داده شد.
از "بتا" تا "نازک‌‌‌ نارنجی" و البته، 
"بی‌غیرت" همیشه محبوب.

نگران نباشید، من الان مفهوم این 
اصطلاحات را برایتان توضیح می‌دهم.
(خنده)


بنابراین، برای شما که 
نمی‌دانید می‌گویم "بتا،"


کلمه کوتاه آنلاین برای "مرد بتا"
یا مردی فاقد مردانگی است.
اما بیایید واقع بین باشیم، من 
گوشواره مروارید گوش می‌کنم
و سلیقه مد من از نوع زن سفیدپوست پولدار
که کارهای روزمره را انجام می‌دهد است،
پس واقعیت را تحریف 
نمی‌کنم تا یک آلفا باشم.
(تشویق)


کاملا کار نمی‌کند.


(خنده)


خب، "نازک‌ نارنجی" یک کلمه تحقیرآمیز
برای افرادی است که حساس هستند


و اعتقاد دارند که منحصربه‌ فردند،
من از نسل هزاره هستم و تک فرزند، پس، داه!
(خنده)


اما، کلمه خیلی خیلی مورد علاقه
من "بی‌غیرته."


یک لکه ننگ است،
کوتاه شده کلمه "مرد بی‌غیرت،"
برای مردهایی که از طرف همسرانشان
به آنها خیانت شده.
اما دوستان، من آنقدر همجنسگرا هستم،
که اگر همسری داشتم، تشویقش 
می‌کردم تا به من خیانت کند.
(خنده)


ممنونم.


بیایید نگاهی به برخی از این
منفی‌نگری‌های در جریان بیندازیم.
بعضی اوقات، مستقیم بود.
مانند مارکوس که نوشت،
"تو همه آن چیزی هستی که 
در یک آدم از آن متنفرم."
ممنون، مارکوس.
بقیه مختصر هستند.
مثل داناوان که گفت،"همجنس‌باز حمال."
حالا، باید اشاره کنم که، 
داناوان اشتباه نمی‌کند، خب؟
در واقع، از هر دو جهت حق با اوست. پس 
باید به کسی که سزاوار هست اعتبار داد.
ممنون داناوان.
بقیه مثل برایان از من سوالاتی می‌پرسند،
"تو هرزه به دنیا آمدی یا
با گذشت زمان یاد گرفتی چطور هرزه باشی؟"
اما نکته مورد علاقه من این موضوع هست که
وقتی برایان در حال تایپ
بوده انگشتش احتمالا خطا کرده؟
چون بعد برای من ایموجی 
شست رو به بالا (لایک) فرستاده است.
(خنده)


پس، عزیزم من هم
شستم را برای تو بالا می‌گیرم.


(خنده)


حالا صحبت در مورد این پیام‌ها
خنده دار به نظر می‌رسد.


درست می‌گویم؟
و خندیدن به آنها باعث پالایش روان می‌شود.
اما می‌توانم بگویم که دریافت
آنها چندان خوشایند نیست.
اول، از کامنت‌هایشان اسکرین شات می‌گیرم
و به اشتباهات تایپی‌شان می‌خندم،
اما این کار خیلی زود احساس نخبه‌گرایی 
ایجاد می‌کند و در نهایت کمکی هم نمی‌کند.
بنابراین در طی زمان، یک
مکانیسم مقابله غیرمنتظره ایجاد کردم.
از آنجایی‌که بیشتر پیام‌های دریافتی من
از طریق شبکه‌های اجتماعی بود،


می‌توانستم روی عکس پروفایل کسی
که آنها را فرستاده کلیک کنم
و همه چیز را در مورد آنها بدانم.
می‌توانستم عکس‌های تگ شده‌شان را ببینم،
پست‌هایی که نوشته بودند، خاطراتشان،
و به نوعی دیدن این‌ که
یک انسان آن‌طرف مانیتور نشسته است
باعث می‌شد کمی حس بهتری داشته باشم.
نه برای توجیه چیزی که نوشتند، صحیح؟
اما فقط برای ایجاد زمینه.
هنوز کافی به نظر نمی‌رسید.
پس با چند نفر از آنها تماس گرفتم—
فقط با آنهایی که حس کردم
صحبت کردن با آنها خطری ندارد-
با یک سوال ساده شروع می‌کردم:
"چرا آن را نوشتی؟"
اولین نفری که با او
صحبت کردم جاش بود.


او برایم نوشته بود که من یک احمقم،
من دلیل دودسته شدن این کشور هستم،
و در آخر اضافه کرده بود که
همجنسگرا بودن گناه است.
بخاطر اینکه این اولین 
مکالمه‌ ما بود خیلی مضطرب بودم.
اینجا دیگر بخش نظرات کاربران نبود.
پس نمی‌توانستم ابزاری مثل 
بی‌صدا یا بلاک کردن به کار ببرم.
البته حدس می‌زنم 
می‌توانستم تماس را قطع کنم.
اما دوست نداشتم این کار را کنم.
چون از صحبت کردن با او خوشم می‌آمد.
چون دوستش داشتم.
این کلیپ یکی از گفتگوهای ماست.
(صوتی) دیلن مارون: جاش، تو گفتی


داری از دبیرستان فارغ‌التحصیل
می‌شوی، درست می‌گویم؟
جاش: اوهوم.


د.م: نظرت در مورد دبیرستان چیست؟


جاش: می‌توانم از کلمه سریال "چوب هاکی
دوتایی HE" استفاده کنم؟


د.م: اوه، بله. می‌توانی.


جاش: خود جهنم.


د.م: واقعا؟


جاش: و در حال حاضرهنوز هم جهنم است،
با اینکه فقط دو هفته باقی مانده است.


من یک مقدار گنده‌ترم—
دوست ندارم از کلمه "چاق" استفاده کنم،
اما یک مقدار از خیلی
از همکلاسی‌هام گنده‌ترم
و به نظر می‌رسد که آنها حتی
قبل از اینکه مرا بشناسند قضاوتم می‌کنند.
د.م: این اصلا خوب نیست.


منظورم این هست که، 
فقط می‌خواهم بدانی جاش
که من هم در دبیرستان اذیت می‌شدم.
خب آیا این زمینه مشترک
آزار دیدن در دبیرستان
چیزهایی که او برای من نوشت را پاک کرد؟
نه.
و آیا تک گفتگوی تلفنی ما
به طور موثر، کشور از نظر 
سیاسی دوپاره شده را التیام بخشید
و بی‌عدالتی سازمان‌یافته را برطرف کرد؟
نه، مسلما نه، صحیح؟
اما آیا گفتگوی ما از نظر انسانی 
ما را به هم نزدیک کرد
بیشتر از آن چیزی که عکس‌های 
پروفایل و پست‌ها می‌توانستند انجام بدهند؟
قطعا.
من همانجا متوقف نشدم.
چون بخشی از تنفری که
دریافت کردم از "جناح خودم" بود.
بنابراین وقتی متیو، یک 
هنرمند دگرباش لیبرال مثل من
به صورت عمومی نوشت که من برخی از بدترین 
جنبه‌های لیبرالیسم را نمایندگی می‌کنم،
می‌خواستم این را از او بپرسم.
د.م: شما مرا در این پست تگ کردید.


می‌خواستید که من آن را ببینم؟
متیو (با خنده): صادقانه بگویم 
که فکر نمی‌کردم آن را ببینید.


د.م: تا به حال با لباس زنانه
در جمع ظاهر شدید؟


متیو: بله. پوشیدم.


و فقط گفتم: " نه. برایم مهم نیست."
د.م: و مهم نبود؟


متیو: اما سخت بود.


د.م: برایتان مهم نبود؟


متیو: اوه، مهم بود، بله.


د.م: در انتهای این گفتگوها،


اغلب یک لحظه تفکر و تامل هست.
یک بازنگری.
و این دقیقا همان چیزیست که اتفاق افتاد
در پایان تماسم با شخصی به نام داگ
که نوشته بود من یک تبلیغاتچی 
مزدور بی‌استعدادم.
(صوتی) گفتگویی که ما همین الان داشتیم—


آیا باعث شد که احساس متفاوتی نسبت به چیزی
که آنلاین نوشتی داشته باشی؟
داگ: آره! می‌دانی، وقتی این را گفتم،


وقتی گفتم که تو یک "مزدور بی‌استعدادی،"
واقعا هیچوقت در زندگیم با تو حرف نزده بودم
واقعا چیزی در مورد تو نمی‌دانستم.
و خیلی وقتها فکر می‌کنم،
که بخش نظرات کاربران در واقع،
در واقع راهیست برای
بیرون ریختن خشمت از دنیا
بر سر پروفایل‌های غریبه‌ها، 
به احتمال زیاد.
د.م (با خنده): آره، درست می‌گویی.


داگ: اما مسلما باعث شد تجدیدنظر کنم


در مورد شیوه تعاملم با آدم‌ها در اینترنت.
د.م: خب من این گفتگوها و خیلی‌های
دیگر را جمع‌آوری کردم


برای پادکستم با عنوان
"گفتگو با آنها که از من متنفرند."
(خنده)


قبل از شروع این پروژه،


فکر کردم که راه عملی
برای ایجاد تغییر
ساکت کردن دیدگاه‌های مخالف باشد
از طریق مقاله‌های ویدیویی و نظرات
و پست‌هایی با کلمات حماسی و پرشور،
اما خیلی زود فهمیدم که این چیزها
فقط تشویق می‌شوند
از طرف کسانی که از قبل با من موافق بودند.
بعضی وقتها — عافیت باشد.
بعضی وقتها، ویرانگرترین 
کاری که می‌توانستید انجام بدهید —
آره، برای او دست بزنید.
(خنده)


بعضی وقتها، ویرانگرترین 
کاری که می‌توانستید انجام بدهید —


صحبت با کسانی بود
که با آنها مخالف بودید،
و نه فقط خطاب به آنها.
حالا در هرکدام از تماس‌هایم،


همیشه از مهمان‌هایم 
می‌خواهم که از خودشان بگویند.
و جوابشان به این سوال است که به من
اجازه می‌دهد تا با آنها همدلی کنم.
و همدلی، به نظر می‌آید،
یک عنصر کلیدی برای آغاز گفتگوست،
هرچند که می‌تواند حس بسیار آسیب‌پذیری باشد
همدلی کردن با کسی که عمیقا 
با او اختلاف نظر داری.
بنابراین یک ذکر خوب برای خودم درست کردم.
همدلی به معنای صحه گذاشتن نیست.
همدلی با کسی که با او
اختلاف نظر اساسی داری
ناگهان عقاید سفت و سخت
تو را به خطر نمی‌اندازد
و تایید عقاید آنها نیست.
همدلی با کسی که مثلا فکر
می‌کند همجنسگرا بودن گناه است
به این معنا نیست که من 
همه چیز را کنار می‌گذارم‌،
ساک‌هایم را می‌بندم و بلیت یکطرفه‌ خودم
به جهنم را می‌گیرم، خب؟
فقط به این معناست که من تصدیق می‌کنم
انسانیت کسی را که طوری بزرگ شده
که طرز فکرش با من خیلی متفاوت است.
من همچنین می‌خواهم در مورد
موضوعی خیلی واضح صحبت کنم.
این نسخه‌پیچیدن برای کنش‌گرایی نیست.
می‌فهمم که بعضی آدم‌ها
احساس امنیت نمی‌کنند
که با مخالفانشان صحبت کنند
و بقیه چنان احساس به 
حاشیه رانده شدن دارند
که به شکلی توجیه‌پذیر احساس
همدلی برای آنها ندارند.
کاملا این موضوع را می‌فهمم.
این چیزیست که احساس می‌کنم
برای انجامش کاملا مناسبم.
می‌دانید، برای این پادکست
به افراد زیادی مراجعه کردم.


و بعضی‌‌ها مودبانه رد کردند.
بقیه پیام مرا خواندند
و به آن اعتنا نکردند،
برخی وقتی دعوت‌نامه فرستادم 
به طور خودکار بلاکم کردند
و یک نفر قبول کرد که صحبت کند
و بعد، پنج دقیقه پس از تماس،
گوشی را به روی من قطع کرد.
می‌دانم که این سخنرانی
روی اینترنت گذاشته می‌شود.


و اینترنت بخش نظرات کاربران هم دارد،
و نفرت هم بخش غیرقابل‌اجتناب
نظرات کاربران است.
بنابراین زمانی که این
سخنرانی را تماشا می‌کنی،
می‌توانی هرچه دوست داری به من نسبت بدهی.
می‌توانی به من بگویی "همجنس‌باز،"
"نازک‌‌ نارنجی،" "بی‌غیرت،" "نامرد،"
یا " همه چیز لیبرالیسم اشتباهه."
اما فقط بدان که اگر این کار را بکنی،
ممکن است از تو بخواهم که صحبت کنی.
و اگر قبول نکنی یا به طور خودکار بلاکم کنی
یا قبول کنی و گوشی را روی من قطع کنی،
بعد، احتمالا نازک‌‌ نارنجی تو هستی عزیزم.
خیلی ممنون.


(تشویق)


(هلهله)


(تشویق)

