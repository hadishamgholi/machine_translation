
خوب، می خواهم چند دقیقه را امروز با شما دوستان بگذرانم
و فکر کنیم سیاره ما در هزار سال دیگر احتمالا چگونه خواهد بود.
اما قبل از این،
لازم است با شما در مورد مواد مصنوعی مانند پلاستیک صحبت کنم،
که نیازمند مقدار زیادی انرژی برای تولید دارند
و به دلیل مسائل مربوط به دفعشان
آنها به آهستگی دارند سیاره ما را مسموم می کنند.
من همچنین می خواهم به شما بگویم و با شما در میان بگذارم
که چگونه من و تیمم
از قارچها در سه سال گذشته استفاده کرده ایم.
نه اونجوری. (خنده تماشاگران)
ما از قارچها برای خلق یک نوع مواد کاملا جدید استفاده می کنیم،
که در زمان استفاده، خیلی مشابه پلاستیک عمل می کند،
اما از ضایعات محصولات درست می شوند
و کاملا قابل تبدیل شدن به کود (کمپوست) در پایان زندگیشان هستند.


(شادی تماشاگران)


اما اول،
من باید با شما در مورد آنچه به نظر من یکی از برجسته ترین تخطی گران
در دسته پلاستیک یکبار مصرف است صحبت کنم.
این یک ماده است به نام استایروفوم که همه شما میشناسید،
اما من دوست دارم به این به عنوان یک ماده سفید سمی فکر کنم.
در یک فوت مکعب از این ماده —
در حدود مقداری که با یک کامپیوتر و یا یک تلویزیون بزرگ می آید —
شما انرژی معادل
حدود یک ونیم لیتر بنزین دارید.
با این حال، فقط بعد از چند هفته استفاده از آن،
شما این ماده را به سطل زباله می اندازید.
و این فقط در بسته بندی یافت نمی شود.
20 میلیارد دلار از این مواد در هر سال تولید می شود،
در هر فرمی از مصالح ساختمانی تا تخته های موج سواری
تا فنجان قهوه تا روی میز.
و این تنها جایی نیست که این یافت می شود.
آژانس حفاظت از محیط زیست (EPA) تخمین می زند، در ایالات متحده،
از نظر حجم، این ماده 25 درصد از محلهای دفع زباله را اشغال می کند.
حتی بدتر از آن هنگامی است که آن راه خود را به محیط زیست طبیعی ما می یابد —
در کنار جاده و یا در کنار یک رودخانه.
اگر آنها توسط یک انسان مثل شما و من جمع آوری نشوند،
این برای هزاران هزار سال در آنجا باقی خواهد ماند.
شاید حتی بدتر از این زمانی است
که آن راه خود را به اقیانوسهای ما می یابد، مثل محل بزرگ آشغالهای پلاستیکی،
جایی که این مواد بطور مکانیکی
به اندازه های کوچکتر و کوچکتر شکسته می شوند،
ولی آنها واقعا از بین نمی روند.
آنها از نظر بیولوژیکی سازگار نیستند.
آنها اساسا
در تنفس و سیستم گردش خون زمین رسوب می کنند.
و چون این مواد بسیار فراوان هستند،
و اینکه اینها به شکلهای بسیاری یافت می شوند،
یک جای دیگری وجود دارد که این مواد یافت می شوند، استایرن (styrene)،
که از بنزن ساخته شده است و سرطانزا شناخته شده است.
شما آن را در داخل خودتان خواهید یافت.


خوب، به خاطر همه این دلایل،
من فکر میکنم ما مواد بهتری نیاز داریم،
در اینجا سه نکته اصلی وجود دارد که ما می توانیم برای ساختن این مواد جدید استفاده کنیم.
اول مواد خام است.
امروزه، ما از یک ماده خام استفاده می کنیم که نفت است،
برای گرمایش خانه مان، برای راه اندازی اتومبیلمان
و برای ساخت بیشتر موادی که در اطراف شما هستند.
ما میدانیم که این یک ماده محدود است،
و این به سادگی دیوانگی است که یک و نیم لیتر بنزین را به سطل زباله بریزیم
هر گاه که یک بسته دریافت می کنیم.
دوم از همه، ما باید کوشش کنیم که انرژی خیلی کمتری برای
تولید این مواد استفاده کنیم.
من می گویم خیلی کمتر، زیرا ده درصد کافی نیست.
ما باید حدود نصف، یک چهارم،
یک دهم این انرژی را مصرف کنیم.
و آخر اینکه، فکر می کنم که این مهمترین است،
ما باید موادی را خلق کنیم
که متناسب باشد با چیزی که من آن را چرخه بازیافت طبیعت می نامم.
این سیستم بازیافت از میلیاردها سال پیش بوده است.
من و شما با این سازگار هستیم،
و یک صد سال دیگر ماکزیمم، بدن من به زمین بر میگرده بدون هیچ پیش پردازشی.
با این وجود، این بسته بندی که من دیروز از پست دریافت کردم
برای هزاران سال باقی خواهد ماند.
این وحشتناک است.


اما طبیعت در اینجا برای ما مدل بسیار خوبی را فراهم آورده است.
وقتی یک درخت استفاده از برگهایش را تمام می کند —
این جمع کننده های نور خورشید، این دستگاههای شگفت انگیز جذب کننده ملوکولهای فوتون —
در پایان فصل،
درخت آنها راجمع آوری نمی کند تا به مرکز بازفرآوری برگ بفرستد
و آنها را ذوب کند تا به شکل برگ های جدید درآورد.
بلکه فقط آنها را به زمین می اندازد، در کوتاه ترین فاصله ممکن،
به سطح جنگل،
جایی که در واقع آنها به خاک سطحی در سال آینده تبدیل می شوند.
و این ما را به قارچها بر می گرداند.
زیرا در طبیعت،
قارچها سیستم بازیافت هستند.
و چیزی که ما کشف کردیم
این است که، بوسیله استفاده از بخشی از قارچ که احتمالا شما هرگز آن را ندیده اید —
مشابه ساختار ریشه ای آن که به نام میسلیوم (mycelium) شناخته می شود —
در واقع ما می توانیم موادی را کشت دهیم
با مقدار زیادی از خواص مشابه مواد مصنوعی متعارف.


میسلیوم ماده شگفت انگیزی است،
زیرا این ماده ای خود سرهم شونده است.
در واقع اون چیزهایی را که ما زباله در نظر می گیریم را در بر می گیرد —
چیزهایی مانند پوسته بذر و یا زباله های چوبی —
و می تواند آنها را به یک پلیمر کیتینی (chitinous) تبدیل کند،
که می توانید آنها را تقریبا به هر شکلی فرم دهید.
در فرآیند ما،
ما اساسا آن را به عنوان چسب استفاده می کنیم.
با استفاده از میسلیوم به عنوان چسب،
شما می توانید چیزهایی را قالب بزنید درست مثل کاری که شما در صنعت پلاستیک انجام می دهید،
شما می توانید موادی را با خواص مختلف خلق کنید،
موادی که عایقند، مقاوم در برابر آتشند،
مقاوم در برابر رطوبتند، مقاوم در برابر بخارند —
موادی که می توانند ضربه را جذب کنند و یا می توانند اثر صدا را جذب کنند.
اما این مواد از محصولات جانبی کشاورزی رشد داده می شوند،
نه از نفت.
و چون آنها از مواد طبیعی ساخته شده اند،
صد در صد قابل تبدیل به کود هستند
در حیاط پشتی خانه شما.


می خواهم برای شما چهار گام اولیه
مورد نیاز برای تولید این مواد را بگویم.
اول انتخاب مواد خام است،
ترجیحا چیزی که در منطقه شما است، درسته —
تولیدات محلی.
قدم بعدی گرفتن مواد خام و قرار دادن آن در یک وسیله،
که به طور فیزیکی یک محفظه یا قالب را پر کنه،
به هر شکلی که می خواهید بگیرید.
سپس شما میسلیوم را داخل این ذرات رشد می دهید،
و اینجا جایی است که جادو رخ می دهد،
زیرا این ارگانیسم تمام کار در این فرآیند را انجام می دهد،
نه این تجهیزات.
گام نهایی، البته، محصول است،
که می تواند مواد بسته بندی، روی میز، و یا بلوک ساختمان باشد.
چشم انداز ما تولید محلی است،
مانند جنبش غذای محلی، برای تولیدات.
خوب ما فرمولاسیونی برای سراسر جهان با استفاده از
محصولات جانبی منطقه ای ایجاد کرده ایم.
اگر شما در چین هستید، ممکن است شما از پوسته برنج و
یا پوست پنبه دانه استفاده کنید.
اگر شما در شمال اروپا یا آمریکای شمالی هستید،
شما می توانید از چیزهایی مانند پوست گندم سیاه یا پوسته جو استفاده کنید.
سپس ما این پوسته را با برخی تجهیزات پایه ای پردازش می کنیم.


می خواهم یک ویدیو سریع از تاسیساتمان را به شما نشان دهم
که به شما حسی بدهد از اینکه چگونه این درمقیاس بزرگ انجام می شود.
خوب، آنچه که شما در واقع در اینجا می بینید پوسته کتان از تگزاس است.
این محصول زائد است.
این مواد در تجهیزات ما،
وارد یک سیستم پیوسته می شوند،
که آنها را پاک می کند، می پزد، سرد می کند
و پاستوریزه می کند،
همچنین به طور مداوم آنها را با میسلیوم آغشته می کند.
این به ما یک جریان دائمی از مواد را می دهد
که ما می توانیم آن را تقریبا به هر شکلی در بیاوریم،
اگرچه امروز ما بلوک های گوشه ای می سازیم.
هنگامی که این دریچه بر روی آن قطعه قرار می گیرد،
جادوی واقعی شروع می شود،
زیرا فرآیند تولید توسط ارگانیسم انجام میشود.
در واقع اون شروع به هضم این ضایعات می کند
و در طی پنج روز آینده،
کامپوزیت زیستی فراهم می شود.
کل تاسیسات ما
متشکل از هزاران هزار از این ابزارهایی است که
در داخل خانه ای در تاریکی قرار دارند و بی سر و صدا مواد را سر هم می کنند —
همه چیز، از مصالح ساختمانی،
تا این مورد که دیدیم.
بلوکهای گوشه ای برای بسته بندی.


خوب، من چندین بار گفتم که ما مواد را رشد می دهیم.
و این به نوعی مشکل است که تصویر کنیم که این چگونه اتفاق می افتد.
تیم من پنج روز از مراحل رشد،
که یک چرخه رشد معمولی برای ما هست را،
برداشته اند و آن را در پانزده ثانیه به هم فشرده اند.
می خواهم شما خیلی به دقت
به این نقطه های کوچک سفید رنگ در این صفحه نگاه کنید،
چون درطی یک دوره پنج روزه،
کاری که میسلیوم می کند این است که در داخل این مواد گسترش می یابد،
و از انرژی موجود در پوسته این بذر استفاده می کند
برای ساخت این ماتریس پلیمری کیتینی.
این ماتریس خودش سرهم می شود،
و در اطراف و داخل این ذرات رشد می کند،
و میلیونها میلیون از این تارهای کوچک را می سازد.
و بخشی از پوسته بذز که ما نمی توانیم هضم کنیم،
در واقع به بخشی از مواد سخت نهایی تبدیل می شود.
خوب در برابر چشمان شما، این بخش خودش سرهم شد.
در واقع یک کم زمان بیشتری طول می کشد. پنج روز صرف می شود.
اما این خیلی سریع تر از کشاورزی مرسوم است.


آخرین گام، البته، کاربرد آن است.
اینجا، ما یک بلوک گوشه ای رشد دادیم.
یک تولید کننده عمده مبلمان از لیست فورچون ۵۰۰
از این بلوکهای گوشه ای استفاده می کند برای محافظت از میزهایشان در حمل و نقل.
آنها قبلا از حائل های پلاستیکی استفاده می کردند،
ولی ما تونستیم به آنها دقیقا همان عملکرد فیزیکی را
با مواد رشد یافته خودمان بدهیم.
بهتر از همه، هنگامی به مصرف کننده می رسد
اون آشغال نیست.
در واقع آنها می توانند اون را در اکوسیستم طبیعی بدون هیچ پردازشی قرار دهند،
و اون خاک محلی را بهبود می بخشد.


خوب، چرا میسلیوم؟
اولین دلیل مواد خام موجود محلی است.
شما می خواهید قادر به انجام این کار در هر نقطه در جهان باشید
و نگرانی در مورد افزایش پوست برنج یا پوسته پنبه دانه نداشته باشید،
چرا که شما انتخاب های چندگانه دارید.
بعدی، خود سرهم شدن است،
زیرا که این ارگانیسم است که در واقع بیشتر کار را در این فرآیند انجام می دهد.
شما نیاز به تجهیزات زیادی برای اینکه تاسیسات تولید را راه اندازی کنید ندارید.
و می توانید تعداد زیادی تاسیسات کوچک را داشته باشید
که در سراسر جهان پخش هستند.
عملکرد بیولوژیکی هم واقعا مهم است.
چون 100 درصد از چیزی که ما در این وسائل قرارمیدهیم تبدیل به محصول نهایی میشود،
حتی قسمتی که هضم نشده
تبدیل به بخشی از ساختار می شود،
ما نرخ بازده باور نکردنی میگیریم.


پلیمرهای طبیعی، خوب... من فکر می کنم این مهم ترین چیز است،
چون این پلیمرها در اکوسیستم ما مورد آزمون قرار گرفته اند
برای میلیاردها سال گذشته،
در همه چیز از قارچ تا سخت پوستان.
آنها اکوسیستم زمین را مسدود نمی کنند. آنها به خوبی کار می کنند.
در حالی که امروزه ما،
عملا می توانیم تضمین نماییم که بسته بندی دیروز
برای 10000 سال اینجا باشد،
چیزی که من می خواهم تضمین کنم
این است که 10000 سال دیگر،
نوادگان ما، و فرزندان فرزندان ما،
زندگی شادمانی را با هماهنگی
با زمین سالم داشته باشند.
و فکر می کنم که این می تواند خبر بسیار خوبی باشد.


سپاسگزارم.


(تشویق تماشاگران)

