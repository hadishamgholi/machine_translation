
خب من میخوام شما رو به یک سفر
به دنيای بيگانگان ببرم
و این سفری نیست
که احتیاج به طی چند سال نوری داشته باشد،
اما این (سفر) به مکانی است
که توسط نور تعریف می شود.


بنابر این یکی از حقایق کمتر درک شده آن است که
اکثر حیوانات در اقیانوس ما
نور تولید می کنند.
من بیشتر زندگی حرفه ای خودم را صرف
مطالعه این پدیده که بیولومینسانس (زیست تابی) نام دارد، کرده ام.
من آنرا به این دلیل مطالعه می کنم که، فهم آن (زیست تاب)
برای درک حیات در اقیانوس حیاتی است
جاییکه بیشتر زیست تابی در آن رخ می دهد.
من همچنین از آن به عنوان وسیله ای
برای مشاهده و ردیابی آلودگی استفاده می کنم.
اما بیشتر شیفته آن شدم.
از اولین غواصی من به وسیله سیستم غواصی عمیق،
هنگامی که ( در آب) فرورفتم رفتم و چراق ها را خاموش کردم
و نمایش آتش بازی را دیدم،
یک معتاد زیست تابی بوده ام.
اما وقتی از آن غواصی ها برگشتم
و سعی کردم این تجربیات را با دنیا به اشتراک بگذارم،
آنها برای این منظور کافی نبودند.
من احتیاج به راهی برای اشتراک گذاری مستقیم تجربیات داشتم.
و اولین باری که متوجه آن شدم
درون زیر دریایی کوچک و یک نفره ای
به نام دیپ روور بود.


کلیپ ویدیوی بعدی،
شما نحوه برانگیخته شدن زیست تابی را توسط ما را تماشا خواهید کرد.
و اولین چیزی که قرار است تماشا کنید
یک صفحه عرضی است
که در حدود یک متر عرض دارد .


روبروی زیر دریایی،
در تماس با یک صفحه درهم
از مخلوقات نرم تن اعماق دریا، قرار خواهد گرفت.
با خاموش کردن نور زیر دریایی،
می توان زیست تابی آنها را مشاهده نمود —
نور در هنگام برخورد آنها با این سوراخها، تولید می شود.
این نخستین باری است که
اینها تصویربرداری می شوند.


بنابر این من آن را توسط دوربین ویدیوی تقویت شده ضبط کردم
که دارای حساسیتی در حدود
چشم انسان است که به کاملا به تاریکی عادت کرده است.
این به آن معنی است که این همان چیزی است که شما واقعا می توانید ببینید
اگر با زیردریایی به غواصی بپردازید.
اما فقط برای اینکه آن حقیقت را به شما ثابت کنم
من با خودم مقداری پلانکتون زیست تاب آورده ام
که آن بدون تردید تلاشی بی پروا
برای نمایشی زنده می باشد.


(خنده)


خب، اگه ما بتوانیم نور را کم کنیم
و اینجا را تا حد ممکن تاریک کنیم،
من یک فلاسک
به همراه پلانکتونهای زیست تاب دارم.
و شما توجه می کنید که حالا نوری از آنها خارج نمی شود،
یا به خاطر این است که آنها مرده اند —
(خنده)
یا به این دلیل است که من باید آنها را به طریقی هم بزنم
تا شما ببنید زیست تابی واقعا چگونه است.


(نفس ها بریده)


اوه. متاسفم.


(خنده)


من بیشتر اوقات کارم را در تاریکی می گذرانم، به آن عادت دارم.
بسیار خوب.


پس آن نور
توسط دینوفلاژلاهای زیست تاب تولید شد،
یک جلبک تک سلولی.
خب چرا یک جلبک تک سلولی باید
به تولید نور احتیاج داشته باشد؟
بسیار خوب، از آن برای دفاع در مقابل شکارچیان استفاده می کند.
فلاش مانند یک فریاد کمک است.
این چیزی است که به عنوان آژیر خطر (دزد گیر) زیست تاب شناخته شده است.
و دقیقا مانند آژیر اتومبیل یا منزلتان،
هدفش جلب توجه ناخواسته به سمت مزاحم است،
به این وسیله یا باعث دستگیری وی شده
و یا او را ترسانده و فراری می دهد.


حیوانات بسیار زیادی از این حقه استفاده می کنند،
برای مثال این اژدهاماهی سیاه.
یک اندام تولید نور زیر چشمش دارد.
یک چانه ریشه ای دارد.
دارای اندامهای زیادی برای تولید نور است که نمی توانید ببینید، ولی شما در ظرف یک دقیقه در اینجا مشاهده خواهید نمود.
به همین دلیل ما باید این (ماهی) را مدتی با زیردریایی تعقیب می کردیم،
به دلیل اینکه حداکثر سرعت این ماهی یک گره است،
که حداکثر سرعت زیر دریایی بود.
ولی ارزشش را داشت،
به این دلیل که ما آن را در یک وسیله مخصوص گرفتیم،
آن را به آزمایشگاه درون کشتی آوردیم،
و بعد همه چیز بر روی این ماهی روشن شد.
باور نکردنی است.
اندام نور زیر چشم فلاش می زند.
چانه ریشه ای فلاش می زند.
دارای اندام نوری بر روی شکمش است که فلاش می زند،
پره آبشش ها.
این یک فریاد برای کمک است، منظورش جلب توجه است.
شگفت انگیزه.
و شما به طور طبیعی اینها را نمی بینید،
چراکه هنگامی که ما (این ماهی را) توسط تور شکار می کنیم، مواد زیست تاب را تخلیه می کنیم.


یک روش دیگر برای دفاع از خود بوسیله نور وجود دارد.
برای مثال، این میگو
مواد زیست تاب خود را به درون آب رها می کند
دقیقا به همان صورتی که یک مرکب ماهی یا یک اختاپوس ابر از جوهری را آزاد می کند.
این باعث کوری یا حواس پرتی شکارچی می شود.
این مرکب ماهی کوچک تیر انداز آتش نام دارد
به خاطر اینکه قادر است این کار را انجام دهد.
حالا ممکن است به نظر یک لقمه خوشمزه بیاید،
مثل کله خوک با بال —
(خنده)
اما اگر بهش حمله شود،
رگباری از نور را منتشر می کند —
در حقیقت، رگباری از اژدرهای فوتونی.
من فقط کمی نور تابانیدم
تا شما بتوانید آن تکه های نور را ببینید
که به صفحه عرضی می خورند
و بعد می درخشند
شگفت انگیزه.


پس جانوران زیادی در اقیانوس آزاد وجود دارند —
بیشتر آنها نور تولید می کنند.
و ما مورد اکثر آنها، به خوبی می دانیم که چرا.
آنها از آن (زیست تابی) برای یافتن غذا و جلب توجه جفت،
و برای دفاع در مقابل شکارچیان استفاده می کنند.
اما وقتی که شما به اعماق اقیانوس می رسید،
آنجاست که همه چیز واقعا عجیب می شود.
و بعضی از این حیوانات
احتمالا الهام بخش آن چیزهایی بوده اند که شما در (فیلم) آواتار مشاهده کردید،
ولی نیازی نیست که شما برای دیدن آنها تا پاندورا سفر کنید.
آنها مانند این هستند.


این یک مرجان طلایی است، یک بوته.
بسیار آرام رشد می کند.
در حقیقت، برخی از اینها تصور می شوند که
3000 ساله باشند،
این یکی از دلایلی است که ماهی گیری در اعماق باید ممنوع باشد.
دلیل دیگر آنکه این بوته جالب می درخشد.
اگر آن را پاک کنید،
هر مکانی را که بر روی آن پاک کنید،
شما این تلالو نور سبز-آبی را خواهید دید
بسیار مهیجه.
و شما چیزهایی مانند این را مشاهده می کنید.
به نظر می رسد که چیزی خارج از کتاب دکتر سوس —
همه انواع موجودات به این یکی ختم می شود.
و اینها شقایق دریایی هستند.
حالا اگه یک ضربه به آن بزنیم، بازوچه هایش را جمع می کند.
اما اگر ضربه زدن را ادامه دهیم،
شروع به تولید نور می کند.
و در حقیقت مانند یک کهکشان به نظر می رسد.
آن این رشته های نور را تولید می کند.
احتمالا به عنوان یک نوع دفاع.


ستاره های دریایی وجود دارند که نور تولید می کنند.
و ستاره های شکننده ای وجود دارند که نوارهای نوری تولید می کنند
که از میان بازوچه های آنها می رقصند.
مانند گیاه به نظر می رسد،
ولی در حقیقت جانور است.
و خودش را به ماسه متصل می کند
بوسیله باد کردن بادکنکی در انتهای تنه خودش.
پس در واقع می تواند خودش را در جریانهایی بسیار قوی نگه دارد،
همانطورکه در اینجا مشاهده می کنید.
اما اگر ما آن را به آرامی برداریم، و به آزمایشگاه ببریم
و فقط انتهای تنه آن را فشار دهیم،
این نور را تولید می کند.
که از ساقه به قسمت پر مانند آن منتشر می شود،
در حین عبور تغییر رنگ می دهد،
از سبز به آبی.
افکت های رنگ آمیزی و صدا
برای آنکه شما لذت بیشتری از تماشای آن ببرید، اضافه شده است.
(خنده)
ولی ما نمی دانیم که چرا این کار را انجام می دهد.


این یکی دیگر است، این نیز یک قلم دریایی است.
که یک ستاره شکننده بر روی آن سواری می گیرد.
شمشیری سبز از جنس نور است.
و مانند آنکه ملاحظه نمودید،
می تواند آن را به صورت نوارهای نوری تولید کند.
پس اگر من انتهای آن را فشار بدم،
نوارها از انتها به ابتدای آن می روند.
و اگر من ابتدای آن را فشار بدم، آنها از ابتدا به انتها می روند.
حالا فکر می کنید اگر وسط آن را فشار بدم چه اتفاقی می افتد؟
(نفس ها بریده)
من به نظریه های شما در مورد اینکه این کارها اساسا برای چه است؟ علاقه مندم.


(خنده)


پس یک زبان نوری در اعماق دریا وجود دارد،
و ما تازه در آغاز درک آن هستیم.
و یک راه برای ( درک ) آن
تقلید کردن این نمایش ها است.
این طعمه نوری است که من از آن استفاده کرده ام.
ما به آن ژله ماهی الکتریکی می گوئیم.
آن فقط 16 عدد LED آبی است
که ما می توانیم آن را برای نمایش های مختلف برنامه ریزی کنیم.
ما آن را توسط سیستم دوربینی مشاهده می کنیم که من آن را توسعه دادم و "چشم در دریا" نام دارد.
آن از نور قرمز دوری استفاده می کند که برای اکثر موجودات نامرئی است،
بنابر این تداخلی ایجاد نمی کند.
خب من فقط می خواهم که به شما
برخی از واکنش هایی که ما از حیوانات اعماق دریا
بدست آوردیم، را نشان بدم.


دوربین سیاه و سفید است.
دقت فیلمبرداری آن زیاد نیست.
و چیزی که شما در اینجا مشاهده می کنید یک جعبه طعمه است
به همراه دسته ای از — مانند سوسک هایی اقیانوس —
که تمام روی آن شبه پا دارد.
و در جلوی آن
ژله ماهی الکترونیکی است.
و هنگامی که فلش می زند،
یکی از LED ها است که به سرعت فلش می زند.
اما بمحض اینکه فلش می زند —
و به نظر بزرگ می رسد، چراکه به دوربین می تابد —
می خوام به اینجا نگاه کنید.
چیزی کوچک آنجاست که پاسخ می دهد.
ما با چیزی صحبت می کنیم.
در ابتدا مانند یک رشته مروارید به نظر می رسد،
در حقیقت سه رشته مروارید.
و این خیلی سازگار بود.
این در باهاما و عمق حدود 2000 فوتی است.
ما در اینجا در حقیقت یک اتاق گفتگو داریم،
چراکه وقتی که آغاز می شود، همگی صحبت می کنند.
و من فکر می کنم یک میگو است
آن مادۀ زیست تاب خود را درون آب رها می کند.
اما نکته جالب اینکه، ما با آن صحبت می کنیم.
ما نمیدانیم که چه میگوئیم.
من به شخصه فکر می کنم، حرفی سکسی باشه.


(خنده)


و بالاخره،
من می خوام برخی از پاسخهایی که با اولین
وب کم زیر دریا ضبط کرده ایم را به شما نشان بدم،
که ما آن را سال گذشته در مونتری کنیون نصب کردیم.
ما به تازگی آنالیز داده های آن را شروع کرده ایم.
این منشا اولیه نور ما خواهد بود،
که مانند باکتری های زیست تاب است.
و یک راهنمای نوری است
و یک لاشه در اعماق دریا قرار دارد.
بنابراین، این لاشخور وارد می شود.
که یک گاوکوسه است.
نمی توانم مطمئنا ادعا کنم
که آن منبع نور است که کوسه را آورده ، چراکه در آنجا طعمه نیز وجود دارد.
اما اگه به دنبال رایحه آمده بود،
باید از جهت دیگر وارد می شد.
و در واقع به نظر می رسد که تلاش
برای خوردن ژله ماهی الکتریکی دارد.
این یک گاوکوسه 12 فوتی است.


بسیار خوب، مورد بعدی از وب کم به دست آمده،
که این نمایش از فرفره آبی خواهد بود .
و این یک آژیر دزدگیر است.
و آن یک مرکب ماهی هامبولت بود،
یک مرکب ماهی هامبولت نوجوان در حدود 3 فوت.
این عمق 3000 فوتی در مونتری کانیون است.
اگر این آژیر دزدگیر باشد، انتظار ندارید که مستقیما به ژله ماهی حمله کند.
باید به چیزی که به ژله ماهی حمله می کند، حمله ور شود.
اما ما نعدادی از واکنشی هایی مانند آن را دیده ایم.
این یکی کمی بیشتر اهل تفکر است.
"هی، چند لحظه صبر کنید.
اینجا باید چیز دیگری باشد."
در موردش فکر می کند.
اما مصر است.
اون باز می گردد.
و بعد برای چند ثانیه از آنجا دور می شود
که در موردش بیشتر فکر کند،
و فکر کند،
"شاید اگه از یک زاویه دیگر بیایم."
(خنده)
نه.


پس ما تازه شروع به سروکله زدن با اینها کرده ایم،
اما فقط برای شروع.
ما به چشم های بیشتر بر روی این فرایند احتیاج داریم.
پس اگر هر کدام از شما ها شانس غواصی با یک زیردریایی کوچک را داشت،
به هر صورتی، بالا رفته و شیرجه بزند.
این چیزی است که همه باید در لیست کارهایی که قبل از مرگ می بایستی انجام دهند قرار دهند،
چراکه ما بر روی سیاره اقیانوسها زندگی می کنیم.
بیش از 90 درصد، 99 درصد،
از فضای زندگی در سیاره ما
اقیانوس است.
مکانی است جادویی
مملو از نمایش های نوری شگفت آور
و مخلوقات عجیب و خارق العاده،
اشکال حیات بیگانه
که نیازی ندارید تا به یک سیاره دیگر سفر کنید تا آنها را ببینید.


اما اگر غواصی کردید،
لطفا یادتان باشد که لامپها را خاموش کنید.
اما من به شما اخطار میدم،
اعتياد آوره.


متشکرم.


(تشويق)

