
در قرن هشتم قبل از میلاد وقتی 
که حماسه ایلیاد هومر نوشته شد،
داستان جنگ تروآ قدیمی به حساب می‌آمد.
از داستان‌های شفاهی موجود
مردم از قصه‌های یورش طولانی،
دوئل‌های حماسی خارج از دیوارهای شهر،
و نیرنگ‌هایی که عاقبت 
به پیروزی در جنگ منجر شد خبر داشتند.
در پایان، شهر باشکوه سوخت و خاکستر شد،
و دیگر هرگز سر برنیفراشت.
اما آیا این اتفاق واقعا افتاد؟


تا قبل از شروع حفاری‌های 
باستان‌شناسان در قرن نوزدهم
بسیاری مشکوک بودند و
این حماسه را مطلقا غیرواقعی می‌دانستند،
افسانه‌ آغازین که دوران 
سپری‌شده پلهوانی را متصور بود.
اما برخی دانشمندان معتقدند
که پشت این داستان‌های ابرانسانی 
و معجزات الهی
باید حقیقتی تاریخی باشد —
نبردی که حقیقتا رخ داده،
و جایی که محل وقوع آن بوده.


فرنک کلورت از جمله 
کسانی بود که به این باور داشت.
او جوانی‌اش را صرف سفر 
و فراگیری تمدنهای باستانی کرد
و سپس همراه برادرش فردریک
عازم ماموریتی دیپلماتیک به منطقه
چاناک‌کاله در شمال غرب منطقه آناتولی شد.
همانجایی که هومر گفته
محل اردوی یونانیان بود
در سرچشمه رود کارامندرس.
و همینجا بود که دست سرنوشت فرنک را
با روزنامه‌نگار و زمین‌شناسی 
به نام چارلز مک‌لرن مواجه ساخت.


محلی‌ها و مسافران همواره گفته بودند
که تروآ احتمالا روی 
یکی از تپه اطراف قرار داشت.
اما مک‌لرن یکی از اولین کسانی بود که
مطالعه دقیق توپوگرافی منطقه
را منتشر کرد.
او معتقد بود که محل را یافته —
تپه‌ای ۳۲ متری به نام «حیصارلیک»
که از کلمه ترکی (حصار) 
به معنای قلعه گرفته شده است.
کمی پس از ملاقات با او در سال ۱۸۴۷،
برادران کلورت زمینی به مساحت
۲ هزار جریب خریدند
که بخشی از تپه را نیز دربرداشت.
قبل از آن که در اکتشاف پیش بروند،
جنگ کریمه شروع شد
و جاه‌طلبی‌های باستانشناسانه آنها 
را برای چند سال متوقف کرد.


پس از پایان جنگ،
فرنگ کلورت شروع کرد به مطالعه زمین،
اما پول کافی برای حفاری کامل نداشت.
اینجا بود که یک بازرگان آلمانی ثروتمند
و باستانشناس آماتور به نام 
هنریش شلیمان وارد کار شد.
به دعوت کلورت


شلیمان در ۱۸۶۸ از محل بازدید کرد
و تصمیم به حفاری گرفت.
مشتاق یافتن شهر باستانی،
شلیمان خندق‌های بزرگی را تا ته تپه کند.
آنجا به دفینه‌ای دست یافت
از اجسام قیمتی مصنوع،
جواهرات،
و آثار فلزی،
از جمله دو نیم‌تاج و یک سپر مسی.
شلیمان اعتبار کامل این کار را گرفت،
اعلام کرد که تروآ را یافته
همچنین گنج پریام، پادشاه این شهر را.
اما گنج واقعی جای دیگری بود.
بعداً در مطالعات باستانشناسان روی محل،
متوجه شدند که تپه دست‌کم 
از ۹ شهر تشکیل شده،
که هر یک روی ویرانه‌های قبلی بنا شده.
لایه‌ای که شلیمان از زیر خاک بیرون آورد
به عصر میسنی‌ها می‌رسید،
که برای هومر بیش از هزار سال 
زیادی زود بود.


اما در دل تپه شواهدی بود
حاکی از شهری که در عصر برنز شکوفا بود،
با سنگ‌های تراشیده،
سرنیزه‌های شکسته،
و اسکلت‌های شکسته انسان
که حاکی از پایانی خشن بود.
تروآی هفتم در میان لایه‌ها بود
که حالا برای بار دوم با 
حفاری بی‌دقت شلیمان نابود می‌شد.
این شهر که حدود ۲۰۰ هزار متر مربع بود
و حدود ۱۰ هزار نفر جمعیت داشت
تا حدود ۱۱۸۰ قبل از میلاد رونق داشت.
محلش در جنوب ورودی تنگه داردانل
موقعیت استراتژیک بلامنازع 
دفاعی و تجاری فراهم می‌کرد.
مهمتر از همه، بقایای دیواری بزرگ و مستحکم
شاید همان دیواری که از رویش
پادشاه پریام و هکتور 
نزدیک شدن یونانی‌ها را نظاره کردند،


البته، دشوار می‌توان اطمینان داشت
که این ویرانه‌ها بقایای واقعی
شهر باستانی تروآ باشند،
و داشنمندان هنوز شک دارند
که جنگ تروآ طبق نوشته هومر
واقعا رخ داده باشد.
در عین حال، شواهد آنقدر قوی است
که یونسکو حیصارلیک را
محل باستانی تروآ بنامد.
فارغ از هویتش،
در سایه پایداری،
کمی ایمان،
و تحقیقات فراوان،
باستانشناسان اسرار دفن شده قدیمی
از یک شهر باستانی و گم را فاش می‌کنند.

