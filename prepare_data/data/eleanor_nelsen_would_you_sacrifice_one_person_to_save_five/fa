
تصور کنید در حین تماشای تراموایی هستید
که با سرعت روی ریل در حرکت است
و مستقیما به سمت پنج کارگری میرود
که نمی توانند فرار کنند.
از قضا، شما کنار سوئیچی هستید
که تراموا را به مسیر دیگری 
منحرف می کند.
مسئله اینجاست که
روی آن مسیر هم یک کارگر هست،
اما فقط یک نفر!


چکار می کنید؟
آیا یک نفر را قربانی می کنید
تا ۵ نفر را نجات دهید؟


این مسئله تراموا است،
نسخه ای از یک دوراهیِ اخلاقی که
فیلیپا فوتِ فیلسوف در سال ۱۹۶۷ طرح کرد.
این موضوع به این دلیل محبوب است که
مجبورمان میکند بین بد و بدتر
انتخابی داشته باشیم.
آیا عملِ داری بهترین پی آمد را
انتخاب میکنیم
تا یک قانون اخلاقی را که کشتن دیگران را
ممنوع می کند رعایت میکنیم؟


در یک بررسی، حدود ۹۰٪ از پاسخگویان
گفتند که حرکت دادن سوئیچ اشکالی ندارد،
چون یک کارگر میمیرد و ۵ نفر نجات میابند،
در مطالعات دیگر هم، شامل یک شبیه سازیِ
واقعیت مجازی از این دوراهی،
به نتایج مشابهی رسیده اند.


این قضاوت ها با اصلِ فلسفیِ سودمندگرایی
سازگاری دارند،
اصلی که ادعا می کند یک تصمیمِ
درست از نظر اخلاقی
تصمیمی است که رفاه را برای بیشترین تعداد
انسان ها بیشینه سازی می کند.
زندگی ۵ نفر از یک نفر ارزشمندتر است،
حتی اگر رسیدن به آن پی آمد نیاز به
محکوم کردن فردی به مرگ داشته باشد.


اما مردم همیشه دیدگاه سودمندگرایی ندارند،
این را میتوان با تغییری کوچک در این مسئله
مشاهده کرد.


اینبار شما بر روی پلی که از روی ریل
میگذرد ایستاده اید
و تراموا به شما نزدیک می شود.
حالا مسیرِ دومی در کار نیست،
اما یک مردِ بسیار تنومند کنار شما
روی پل است.
اگر اون را هل بدهید، بدنش تراموا را
متوقف خواهد کرد.
و جانِ ۵ کارگر نجات پیدا می کند،
اما او می میرد.


برای سودمندگراها این تصمیم دقیقا
همان تصمیم قبلی است.
قربانی کردن یک نفر برای نجات
۵ نفر.
اما در این مورد، فقط حدود ۱۰٪ از مردم
گفتند که هل دادن مرد کار درستی است.
غریزه ما می گوید که کشتنِ عمدیِ یک نفر
با این که اجازه بدهیم آنها خودشان بمیرند
متفاوت است.
دلایلی که توضیح دادنشان سخت است
یک حس اشتباه بودن در خود دارند.


این تقاطع بین اخلاقیات و روانشناسی
نکته جالب در مورد مسئله تراموا است.
این دوراهی و نسخه های مختلفش مشخص میکنند
چیزی که ما فکر می کنیم درست یا غلط است
بیشتر به عوامل بستگی دارد تا یک
سنجشِ منطقی از مزیات و مضرات.


مثلا، احتمال اینکه مردان با دادن مرد 
از روی پل
مشکلی نداشته باشند، از زنان بیشتر است.
و همینطور کسانی که قبل از انجام آزمایش
فکری یک فیلم کمدی تماشا کرده اند.
و در یک مطالعه ی واقعیت مجازی،
مردم بیشتر تمایل به قربانی کردن
مردان داشتند تا زنان.


محققان فعالیت مغزی افرادی که در مورد
نسخه های
کلاسیک و جدید مسئله فکر کرده اند را
مطالعه کرده اند.
هر دو سناریو ناحیه هایی از مغز را فعال
میکنند که در تصمیم گیری و واکنش های
عاطفی شرکت دارند.
اما در نسخه جدید، واکنش عاطفی
بسیار قویتر است.
و همینطور فعالیت در ناحیه ای از مغز
که با پردازش تعارضات درونی
در ارتباط است.
چرا این تفاوت وجود دارد؟
یک توضیح این است که کشتن یک فرد
شخصی تر به نظر می آید،
و یک بیزاری عاطفی
برای کشتن دیگری ایجاد می کند،
اما ما احساس تعارض می کنیم، چون می دانیم
با این وجود انتخاب منطقی همین است.


این مسئله توسط برخی فلاسفه و روانشناسان
مورد انتقاد قرار گرفته است.
آنها ادعا میکنند این کار چیزی را مشخص
نمیکند، چون فرضش آنقدر غیرواقع گرایانه است
که شرکت کننده ه آن را جدی نمیگیرند.


اما فناوری روز این نوع تحلیل اخلاقی را
از همیشه مهمتر کرده است.
مثلا، خودروهای خودران ممکن است مجبور شوند
تصمیم هایی بگیرند
مثلا یک تصادف کوچک کنند تا از یک تصادف
بزرگتر جلوگیری شود.
در ضمن، دولت ها در حال تحقیق در مورد
درون های نظامیِ خودگردان هستند
که می توانند تصمیم بگیرند که
خطرِ کشتار غیرنظامیان را بپذیرند
تا به اهداف ارزشمند حمله کنند.
اگر بخواهیم این اقدامات اخلاقی باشند
باید از پیش تصمیم بگیریم که
چطور زندگی انسان را ارزشگذاری کنیم
و خوب و بهتر را قضاوت کنیم.


پس محققانی که بر روی سیستم های خودگران
مطالعه می کنند
با فلاسفه همکاری می کنند
تا مسئله پیچیده ی برنامه ریزی اخلاقیات
در ماشینها را حل کنند،
که قرار است نشان دهد 
حتی دوراهی های فرضی،
ممکن است در جایی
به تقاطعِ دنیای واقعی برسند.

