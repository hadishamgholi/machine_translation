
کریس اندرسون : ایلان، چه جور رویایی
می تونه باعث ترغیب شما شده باشه که به فکر
فتح صنعت اتوموبیل سازی بیافتی وماشین تمام الکتریکی بسازی؟


ایلان ماسک: خُــــــب، این قضیه به وقتی برمیگرده که در دانشگاه بودم.
راجع بِه این فکر میکردم که چه مشکلاتی هستند که به احتمال زیاد
بر آینده ی دنیا یا بشریت تاثیر می گذارند.
به نظر من خیلی مهمه که حمل و نقل پایدار
وَ تولید انرژی پایدار داشته باشیم.
این مسئله‌ی انرژی پایدار،
بزرگترین مشکلیست که باید در این قرن حل بشه،
بدون در نظر گرفتن نگرانی‌های زیست‌محیطی.
در واقع، حتی اگر تولید گاز CO2 برای محیط زیست خوب باشه،
از اونجایی که سوخت های فسیلی مان تمام خواهند شد،
نیاز داریم که روش‌های پایداری برای تولید انرژی پیدا کنیم.


کریس اندرسون : بیشتر برق آمریکا از
سوخت های فسیلی بدست می آید.
چطور مُــمکنه یه ماشین برقی که با همان برق تولید شده از سوخت های فسیلی کار میکنه، به ما کمک کنه؟


ایلان ماسک : حرفتون درسته، دو بخش هست که جواب سوال شما رو میده.
اولین بخش اینه که، حتی اگر شما از منبع سوخت فسیلی یکسانی استفاده کنید و
در نیروگاه، برق تولید کنید و
از اون برای شارژ ماشین های الکتریکی استفاده کنید، شما هنوزعملکرد بهتری داشتید.
برای مثال اگر گاز طبیعی استفاده کنید،
که معروف ترین سوخت منبع هیدرو کربنی است،
و اون رو برای تامین انرژی یک
توربین گازی مدرن بسوزانید،
حدود ۶۰ درصد راندمان خواهید داشت.
اگر همون سوخت رو در موتور احتراق یک خودرو بسوزانید،
شما تنها ۲۰ درصد راندمان خواهید داشت.
دلیل هم اینه که ، در نیروگاه برقی،
شما می تونید از چیزی با وزن زیاد استفاده کنید،
چیزی که حجیم هست،
واز گرمای تلف شده دوباره استفاده کنید و
بااون یک توربین بخار رو به حرکت در آورید و
منبع انرژی ثانویه ای داشته باشید.
و در واقع، حتی اگر هدر رفتن های نقل و انتقال و همه موارد رو در نظر بگیرید،
حتی با استفاده از سوختی یکسان، شما هنوز حداقل دو برابر راندمان بهتری دارید اگر
ماشینهای الکتریکی رو شارژ کنید تا اینکه در نیروگاه مصرف بشه.


کریس اندرسون: پس سایز بزرگ نیروگاه راندمان بهتری به ما می ده.


ایلان: بله، همینطوره.
بخش دوم اینه که،به هر حال ما باید منابع پایداری
برای تهیه انرژی و تولید برق داشته باشیم.
با توجه به اینکه ما باید تولید انرژی پایداری داشته باشیم،
استفاده از ماشین های الکتریکی به عنوان وسیله ی حمل و نقل
برای ما قابل درک خواهد بود.


کریس اندرسون: ما در اینجا ویدیویی
از ساخت ماشین تسلا داریم،
که، اگه ممکنه ویدئوی اول را در اینجا پخش کنید—
چه ابتکاری در ساخت این خودرو استفاده شده ؟


ایلان ماسک: برای اینکه این ورود به حمل و نقل الکتریکی شتاب بیشتری داشته باشه،
البته من باید بگم به نظر من،
تمام مدل های حمل و نقل تمام الکتریکی خواهند شد،
به استثنای راکت ها.
چون راکت ها طبق قانون سوم نیوتن برای پرتاب نیاز به سوخت مستقیم دارند.
سوال اصلی اینه که چگونه میتوان
ورود به حمل و نقل تمام الکتریکی رو شتاب داد؟
برای الکتریکی کردن ماشین ها، باید
یک ماشین واقعا بهینه سوز بسازیم،
به این معنا که اون رو بسیار سبک طراحی کنیم،
و چیزی که در این فیلم ملاحظه می کنید
تنها ماشین با بدنه و شاسی تمام آلمینییومی
ساخته شده در آمریکای شمالی می باشد.
در حقیقت برای سبک شدن خودرو از تکنیک های ساخت راکت بهره بردیم
با وجودی که باتری بزرگ و سنگینی داریم.
این خودرو در مقایسه با ماشین های هم سایز خود
کمترین ضریب درگ رو دارا می باشد.
در نتیجه، مصرف انرژی ما بسیار پایین می باشد،
وبا وجود پیشرفته ترین باتری،
بهترین محدوده ی مسافتی جهت رقابت با خودروهای عادی رو به ما عرضه می کند.
و شما می‌تونید حدود ۴۰۰ کیلومتر مسافت رو طی کنید.


کریس اندرسون: می خوام بگم، اون باتری ها خیلی سنگین هستند،
اما با این وجود باز هم عدد و رقم اینجا جواب می ده که
با ترکیب بدنه ی سبک ، باتری سنگین،
هنوز کارکرد فوق العاده ای به دست می آورید.


ایلان ماسک: دقیقا. بدنه ی ماشین باید بسیار سبک باشد تا
وزن زیاد باتری ها رو جبران کنه،
و برای افزایش مسافت، باید ضریب درگ حداقل شود.
در حقیقت، خریداران مدل S
برای بدست آوردن بیشترین مسافت
با یکدیگر رقابت می کنند.
فکر کنم اخیرا فردی رکورد ۶۷۵ کیلومتر با یک بار شارژ رو با این خودرو ثبت کرده.


کریس اندرسون: بله، آقای برونو باودن، که الان در جمع حضور داره ،
این رکورد جهانی رو بدست آورده،. ایلان ماسک: تبریک میگم.


کریس اندرسون: این خبر خوبشه. خبر بدش اینه که
برای انجام این کار، او مجبور بود با سرعت ثابت ۲۹ کیلومتر بر ساعت رانندگی کنه،
وبدلیل سرعت کم توسط پلیس متوقف شد. (خنده)


ایلان ماسک : منظورم اینه که، شما حتما میتونید برونید—
اگر با سرعت ۱۰۵ کیلومتر بر ساعت برونید،
در شرایط نرمال،
۴۰۰ کیلومتر مسافت قابل قبولیه.


کریس: اجازه بدین دومین ویدیورو ببینیم،
که عملکرد خودروی تسلا روی یخ رو نشون میده.
و به هر حال هیچ کنایه ای درنیویورک تایمز از عملکرد ماشین نیست.
غیرمنتظره ترین تجربه ی رانندگی با
این ماشین چیه؟


ایلان ماسک: ماشین الکتریکی،
پاسخ دهندگی فوق العاده ای دارد.
ما می خواستیم مردم احساس کنند که
کنترل ذهنی بسیار خوبی روی ماشین دارند،
و احساس کنند آنها و ماشین یکی شده اند،
و همینکه می خوای شتاب بگیری، بلافاصله اتفاق می افته،
مثل اینکه ماشین سیستم ESP داشته باشد.
این کا رو با ماشین الکتریکی میشه کرد به دلیل توانایی پاسخ دهی سریعش.
با یک ماشین گازوییلی همچین تجربه ای نمیتوان داشت.
من فکر میکنم این تفاوت بزرگی است،
و مردم تنها با تست این ماشین اون رو تجربه خواهند کرد.


کریس اندرسون: میخوام بگم، این ماشین زیباست ولی گران قیمت نیز هست.
آیا راهی برای تولید انبوه
این ماشین وجود دارد؟


ایلان ماسک: بــــــله، هدف شرکت تسلا همواره
عرضه ی این خودروها درمراحل سه گانه می باشد،
نسخه ی اول این ماشین ها گران بود و در تعداد کم تولید می شد،
نسخه ی دوم قیمت و تعداد تولید متوسطی دارد،
و نسخه ی سوم، ارزان تر خواهد شد و تولید انبوه تری خواهد داشت.
هم اکنون ما در مرحله ی دوم می باشیم.
در ابتدا ما یک ماشین اسپرت ۱۰۰٫۰۰۰ دلاری با نام Roadster تولید می کردیم.
سپس Model S را با بهای حدود ۵۰٫۰۰۰ دلار داشتیم.
و امیدوارم نسل سوم این خودروها را
سه یا چهار سال دیگر
با قیمت ۳۰٫۰۰۰ دلار خواهیم داشت.
اما هروقت که تکنولوژی جدیدی در اختیار دارید،
معمولا سه نسخه طول می کشد
تا به محصولی رقابتی با تولید انبوه برسیم.
و من فکر میکنم ما در حال پیشرفت به آن سمت هستیم،
و مطمئن هستم به آنجا خواهیم رسید.


کریس اندرسون: میخوام بگم، در حال حاضر، در مسافت های شهری کوتاه،
شما بعد از بازگشت میتوانید این ماشین ها را در خانه شارژ کنید.
ولی در سراسر کشور شبکه ای عظیم از ایستگاه شارژ وجود ندارد.
به نظر شما این شبکه به وجود خواهد آمد،
یا تنها تعداد محدودی از مسیرها را شامل می شود؟


ایلان ماسک: در واقع ایستگاه های شارژ زیادی وجود دارند،
بیشتر از اونچه مردم می دونند.
ما در تسلا تکنولوژی را توسعه دادیم
به نام Supercharging.
و اون را در خودروهای Model S
به صورت رایگان و همیشگی ارائه داده ایم.
و این چیزی هست که احتمالا بسیاری از مردم از آن مطلع نیستند.
ما کالیفرنیا و نوادا رو پوشش داده ایم،
و کرانه ی شرقی دریا رو
از بوستون تا واشنگتن را پوشش داده ایم.
تا پایان سال جاری، شما می توانید
از لس آنجلس به نیویورک بروید
تنها با استفاده از شبکه ی Supercharger
که سرعت شارژی پنج برابر هر نوع شارژ دیگری داره.
نکته ی کلیدی داشتن نسبت زمان رانندگی به
زمان توقفی برابر شش یا هفت می باشد.
برای مثال اگر سه ساعت رانندگی کنید،
شما احتیاج دارید ۲۰ تا ۳۰ دقیقه توقف داشته باشید،
برای اینکه این همان کاریه که مردم به صورت عادی انجام می دهند.
یعنی اگر مسافرت را در ۹ صبح آغاز کنید،
تا ظهر شما برای خوردن غذا،
رفتن دستشویی ، قهوه باید توقف داشته باشید و سپس مسیر خود رو ادامه بدید.


کریس اندرسون: پس شما به خریدارن توصیه می کنید، برای شارژ کامل، یک ساعت زمان احتیاج است.
پس انتظار شارژ ۱۰ دقیقه را نداشته باشید.
باید تا یک ساعت منتظر بمانید،اما خبر خوب اینه که،
شما به نگهداری از کره زمین کمک می کنید،
و در هر صورت الکتریسیه رایگان می باشد. شما هیچ هزینه ای نمی پردازید.


ایلان ماسک: در واقع ما توقع داریم مردم
توقف ۲۰ تا ۳۰ دقیقه داشته باشند، نه یک ساعت.
در واقع بهتر است حدود ۲۷۰ کیلومتر رانندگی کنند
و سپس برای نیم ساعت توقف داشته باشند
و دوباره مسیر را ادامه دهند.
این همان ریتم طبیعی یک سفر می باشد.
کریس اندرسون: بسیارخوب. پس این یکی از راه حل های شما برای انرژی می باشد.
شما روی این شرکت انرژی خورشیدی SolarCity کار می کنی.
چه چیز خارق العاده ای درباره آن وجود دارد؟


ایلان ماسک: خُــب، همان گونه که اشاره کردم،
ما باید تولید انرژی پایدار و پاک داشته باشیم،
همانطور که مصرف انرژی داریم،
من کاملا اطمینان دارم که در آینده ابزار اصلی
تولید انرژی، نوع خورشیدی خواهد بود.
منظورم اینه، این واقعا یک فیوژن غیر مستقیمه.
ژنراتور فیوژن عظیمی در آسمان به نام خورشید وجود دارد،
و تنها مقداری کمی از آن انرژی برای
استفاده ی بشریت لازم است.
چیزی که بیشتر مردم ار آن مطلع هستند ولی نمیدونند که هستند اینه که
هم اکنون دنیا تمام انرژی خود رو از خورشید تامین می کنه.
اگر خورشیدی نبود، ما یک توپ یخی منجمد بودیم،
در سه درجه‌ی کلوین،
و خورشید تمام انرژی سیستم بارش رو تهیه می کنه.
و انرژی تمام اکوسیستم توسط خورشید بدست می آید.


کریس اندرسون: اما در یک گالون بنزین،
انرژی خورشید طی هزاران سال
ذخیره شده است،
بنابراین هنوز سخته که عدد و رقم روی انرژی خورشیدی حساب کنیم،
و برای مثال، با گاز طبیعی رقابت کنیم،
چگونه روی این کسب و کار سرمایه گزاری می کنی؟


ایلان ماسک: در واقع، من اطمینان دارم که انرژی خورشیدی
خواهد توانست تمام رقبای خود ازجمله گاز طبیعی رو شکست دهد.


(تشویق حضار) کریس اندرسون: چگونه؟


ایلان ماسک: این کار باید صورت گیرد. اگر انجام نشود دردسر بزرگی خواهیم داشت.


کریس اندرسون: ولی شما فروشنده ی پنل های خورشیدی نیستید،
پس چه کاری می کنید؟
ایلان ماسک: نه، در واقع هستیم. شما میتوانید یک سیستم خورشیدی را بخرید
یا اجاره کنید.
بیشتر مردم آن را اجاره می کنند.
و در مورد انرژی خورشیدی این مزیت وجود داره
که هزینه ی جانبی دیگری برای عملکرد آن لازم نمی باشد،
پس از نصب، کارش رو
برای ده ها سال یا یک قرن انجام خواهد داد.
بناابراین، نکته ی کلیدی برای انجام این کار
کاهش هزینه ی نصب اولیه،
و کاهش هزینه ی پرداختی میباشد،
برای اینکه این دو معیاری هسنتد که هزینه ی پنل ها را مشخص میکند.
و ما پیشرفت زیادی به این سمت داشته ایم،
و به همین خاطر من اطمینان دارم که بر گاز طبیعی پیروز می شویم.


کریس اندرسون: پس پیشنهاد فعلی شما به خریداران اینه که
در ابتدا هزینه ی زیادی پرداخت نکنید.


ایلان ماسک: هیچ هزینه ای. کریس اندرسون: در ابتدا هیچ هزینه ای پرداخت نکنید.
ما پنل ها را روی خانه برایتان نصب می کنیم.
سپس هزینه را پرداخت میکنید، مدت زمان اجاره معمولا چقدره؟


ایلان ماسک: اجاره معمولا ۲۰ ساله می باشد،
اما پیشنهاد خیلی واضحه.
هیچ پیش پرداختی ندارید و رقم قبض های برق هم کم می شه.
معامله خوبیه.
کریس: این به نظر یه برده، برای مصرف کننده.
ریسکی نداره و هزینه هم کمتر از هزینه فعلیه.
برای شما،هدف اینجا چیه —
یعنی چه کسی صاحب برق این پنل هاست، در دراز مدت؟
منظورم اینه که شرکت شما چه سودی می بره؟
ایلان:خوب، لزوما،
سولار سیتی سرمایه زیادی از
بانکها یا شرکتها جمع می کنه.
گوگل یکی از بزرگترین شرکای ماست.
و اونها توقع سود روی سرمایشون دارند.
با اون سرمایه، سولار سیتی پنلها رو خریده و روی سقفها نصب می کنه،
و بعد صورتحساب برای صاحب خانه یا تجارت صادر می کنه،
اجاره ماهیانه ای که کمتر از قبض فعلی برقه.
کریس:اما شما یک سود تجاری درازمدت از این انرژی دارید.
شما یه جورایی دارید نوع جدیدی از توزیع انرژی رو می سازید.
ایلان: دقیقا.
این به یک شبکه عظیم توزیع انرژی ختم میشه.
من فکرمی کنم این چیز خوبیه، برای اینکه انرژی
تا به حال انحصاری بوده و مردم حق انتخاب نداشتند.
این بار اولیه که
رقابت برای این انحصار به وجود اومده،
برای اینکه سازمان های انرژی تنها کسانی بودند که
صاحب خطوط توزیع بودند اما حالا روی سقف شماست.
من در واقع فکر می کنم این به
صاحبان خانه و تجارتها قدرت میده.
کریس: وشما واقعا آینده ای رو می بینید که
اکثریت انرژی در آمریکا خورشیدی خواهد شد،
در یک یا دو دهه آینده، یا تا پایان زندگی خود؟
ایلان:من خیلی مطمئنم که انرژی خورشیدی حداقل یک قطب بزرگ انرژی خواهد بود،
و به احتمال زیاد یک قطب اکثریت،
و پیش بینی می کنم این در کمتر از ۲۰ سال آینده خواهد بود.
این شرط رو با یک نفر بستم—- کریس: تعریف یک قطب بزرگ چیه؟
ایلان: یعنی انرژی بیشتر خورشیدیه تا از منابع دیگه.
کریس: آها. شرط رو با کی بستی؟
ایلان: با دوستی که اسمش رو نمیگم.
کریس: فقط بین خودمون می مونه. ( خنده حضار)
ایلان: من اون شرط رو، فکر کنم، دو یا سه سال پیش بستم،
یعنی تقریبا ۱۸ سال دیگه،
ما شاهد انرژی بیشتری از خورشید خواهیم بود تا هر منبع دیگری.
کریس: خوب، اجازه بده سراغ یه شرط دیگه بریم که حدس می زنم
با خودت بستی، یه شرط عجیب.
شما با فروش پی پال درآمدی داشتی.
تصمیم گرفتی یه شرکت فضایی بزنی.
چه طور ممکنه یه نفر این کارو بکنه؟
(خنده حضار)
ایلان: این سوال رو زیاد از من می پرسند، درسته.
مردم می گن" این جوک رو شنیدی که
طرف در صنعت فضانوردی سود کمی به هم زد؟"
البته نقطه عطف جوک اینه که " طرف با پول زیادی شروع کرد".
منم به مردم میگم که داشتم سعی می کردم
سریعترین راه برای تبدیل ثروت زیاد به کم را پیدا کنم.
و اونا به من یه جوری نگاه می کنند که " جدی میگه؟"
کریس: و عجیبه که شما جدی بودی. پس چی شد؟
ایلان: تفریبا کارها پیش نرفت.
به شکست نزدیک شدیم،
اما از اون مرحله عبور کردیم در سال ۲۰۰۸.
هدف از SpaceX پیشرفت تکنولوژی راکته،
و مخصوصا حل مشکلیه که
من فکر می کنم برای بشریت حیاتیه،
تا بتونیم شهروندان فضانورد بشیم،
که معنیش اینه که راکتهای قابل استفاده مجدد داشته باشیم.
کریس: آیا بشریت فضانورد خواهد شد؟
پس این یه جورایی رویای شما بود، از کوچکی؟
رویای مارس و ماورا داشتی؟
ایلان: وقتی بچه بودم راکت می ساختم،
اما نمی دونستم درگیر این کار می شم.
بیشتراز این دیدگاه ناشی شد که
چه چیزهایی لازمه برای
داشتن یک آینده هیجان انگیز و امید بخش؟
و من واقعا فکر می کنم یک تفاوت اساسی هست،
اگر به آینده نگاه کنید،
بین بشریتی که فضانورد است،
اون بیرون ستاره ها رو کاوش میکنه، روی سیاره های مختلف،
فکر می کنم این واقعا هیجان انگیزه،
در مقایسه با آینده ای که ما برای همیشه محدود به زمین هستیم،
تا نهایتا منقرض بشیم.
کریس: پس یه جورایی هزینه ساخت راکت رو تا ۷۵ درصد کم کردی،
البته بستگی به این داره که چه جوری حساب کنی.
چه طور این کارو کردی؟
ناسا این کاررو سالهاست می کنه. چه طور این کارو کردی؟
ایلان: خوب، ما پیشرفت خیلی زیادی کردیم،
در تکنولوژی فریم ها، موتورها،
الکترونیک و عملیات پرتاب.
یک لیست بلندی از ابداعات وجود داره
که ما انجام دادیم که
اینجا توضیحشون سخته اما—
کریس: برای اینکه ممکنه کپی بشند، درسته؟
هنوز این کارهاتو ثبت نکردی که برای من جالبه.
ایلان: نه ما ثبت نمی کنیم. کریس: ثبت نکردی برای اینکه فکر می کنی
ثبت کردنش خطرناکتر از ثبت نکردنشه.
ایلان: از اونجایی که رقبای اصلی ما دولتها هستند،
اعمال حق اختراع ها زیر سواله. (خنده حضار) (تشویق حضار)
کریس: این واقعا جالبه.
اما ابداع بزرگ هنوز پیش روست،
و داری روش کار می کنی. در موردش صحبت کن.
ایلان: درسته، ابداع بزرگ—
کریس: در واقع، اجازه بده ویدئو رو پخش کنیم همونطوری که صحبت می کنی، اینجا چه اتفاقی می افته.
ایلان: حتما.مسئله اصلی در مورد راکتها اینه که
اونها همه مصرفی هستند.
همه راکتها که امروزه پرواز می کنند، مصرفی هستند.
شاتل فضایی یک تجربه بود به عنوان یک راکت قابل استفاده مجدد،
اما حتی مخزن اصلی هر بار بیرون انداخته می شد،
و قسمتهایی که قابل استفاده بود هم نیاز به
۱۰٫۰۰۰ نفر و نه ماه کار داشت تا آماده پرواز بشه.
در نتیجه شاتل فضایی یک میلیارد دلار هزینه داشت برای هر پرواز.
واضحه که اون جواب نمی ده برای—
کریس: اینجا چه اتفاقی افتاد؟ ما دیدیم یه چیزی به زمین نشست؟
ایلان: درسته. این مهمه که بخش های راکت بتونند برگردند و
بتونند به سایت پرتاب برگردند و
اماده پرتاب باشند در عرض چند ساعت.
کریس: راکتهای قابل استفاده مجدد. ایلان: درسته (تشویق)
و چیزی که خیلی از مردم درک نمی کنند اینه که،
هزینه سوخت، خیلی کمه.
مثل جت میمونه.
هزینه سوخت تقریبا ۰/۳ درصد از
هزینه راکته.
پس این قابل دسترسه که
تقریبا ۱۰۰ درصد پیشرفت در هزینه پروازفضایی داشته باشیم،
اگر بتونیم راکت رو دوباره استفاده کنیم.
برای همینه که خیلی مهمه.
هر نوع وسیله حمل و نقل که ما استفاده می کنیم،
هواپیماها، قطارها، اتومبیل ها، دوچرخه ها، اسب ها،
همه قابل استفاده مجدد هستند به جز راکتها.
پس باید این مشکل رو حل کنیم برای فضانورد شدن.
کریس: این سوال رو از من پرسیدی که
سفرهای دریایی هنوز چقدر محبوب خواهند بود اگر
مجبور باشی کشتی ها رو بعد از سفر بسوزونی. ایلان: بعضی کشتی ها ظاهرا مشکل ساز هستند.
کریس: قطعا خیلی گرون تر.
پس این بالقوه کاملا تکنولوژی مفیدیه،
و حدس می زنم، راه رو برای رویای شما باز میکنه،
که روزی بشریت رو به مارس ببری.
دوست داری که یک کلونی در مارس بسازی.
ایلان: بله دقیقا. SpaceX یا تلفیقی از
شرکتها و دولتها باید در مسیر
چند سیاره ای کردن زندگی پیشرقت کنند.
برای راه اندازی یک پایگاه در سیاره ای دیگر،
در مارس— به عنوان واقع بینانه ترین راه حل —
و بعد اون پایگاه رو بسازند تا زمانی که
ما واقعا گونه چند سیاره ای بشیم.
کریس: خوب پیشرفت این پروژه "استفاده مجدد" چطوره،
این فقط یک ویدیوی شبیه سازی بود.
چطور پیش می ره؟
ایلان: ما واقعا پیشرفت خوبی داشتیم،
در پروژه ای که ما بهش میگیم "پروژه ملخ"،
که ما قسمت فرود عمودی پرواز رو تست می کنیم،
به نوعی بخش پایانی که خیلی مشکل هم هست.
و تستهای خوبی داشتیم.
کریس: میتونیم ببینیم؟ ایلان: بله.
این فقط برای نشان دادن سایز کاره.
ما یک مانکن رو به شکل جانی کش دراوردیم،
و به راکت بستیم.(خنده)
کریس: خوب پس اجازه بده ویدیو رو ببینیم،
برای اینکه جالبه وقتی بهش فکر کنی.
تا حالا همچین چیزی ندیدید. یک راکت داره منفجر می شه و بعد—
ایلان: بله اون راکت به اندازه
یک ساختمان ۱۲ طبقه است.
(پرتاب راکت)
اینجا در ۴۰ متری معلقه،
و مدام
زاویه و انحراف موتور اصلی رو تغییر میده،
و با پیستولهای گاز زغال سنگ هماهنگ می شه.
کریس: چه جالبه؟ (تشویق)
ایلان، چه طور این کارو کردی؟
این پروژه ها— پی پال، سولار سیتی، تسلا، اسپیس ایکس—
خیلی متفاوتند،
خیلی پروژه های بلندپروازانه ای هستند.
چه طور یک نفر قادر بوده
این طوری نوع آوری کنه؟
چه چیزی در شما باعث این کارها شده؟
ایلان: نمی دونم، واقعا.
جواب خوبی برای شما ندارم.
من زیاد کار می کنم. واقعا زیاد.
کریس: من یه تئوری دارم. ایلان: باشه.
کریس:تئوری من اینه که
شما توانائی داری که در سطح سیستم فکر کنی و
طراحی، تکنولوژی و تجارت رو باهم ترکیب کنی.
اگر TBD، TED بود، یعنی طراحی، تکنولوژی و تجارت،
در یک بسته،
طوری ترکیب شده که فقط تعداد کمی می تونند—
و نکته مهم اینه که—خیلی اعنماد به نفس هم دارند،
طوری که شما ریسک های بزرگ می کنی.
که همه ثروتت رو سرمایه گزاری می کنی، و انگار چند بار هم این کارو کردی.
منظورم اینه که تفریبا هیچ کس نمی تونه.
میشه ما هم یه کم از اون سس مخفی داشته باشیم؟
می تونیم در سیستم آموزشی ازش استفاده کنیم؟ میشه یه نفر از شما یاد بگیره؟
کارهایی که کردی واقعا خارق العاده اند.
ایلان: تشکر.از شما متشکرم.
خوب، من واقعا فکر می کنم یک ساختار خوب برای فکر کردن وجود داره.
اون فیزیکه. می دونی، همون اصول اولیه استدلال.
عموما، منظورم اینه که،
موضوع رو به اجزای اولیه ش تفکیک می کنی،
و از اونجا استدلال می کنی،
بر خلاف استدلال تمثیلی.
ما در همه زندگیمون
با استدلال تمثیلی پیش میریم،
که معنیش اینه که کار مردم رو با اندکی تغییر کپی می کنیم،
و مجبوریم این کارو بکنیم.
درغیر اینصورت، از نظر ذهنی، روز رو نمیتونیم بگذرونیم.
ولی وقتی می خوای کار جدیدی انجام بدی،
مجبوری که شیوه فیزیک رو اعمال کنی.
فیزیک یعنی پیداکردن راه کشف چیزهای جدید که
متضاد حس عمومی هستند مثل مکانیک کوانتوم.
این واقعا متضاد حس عمومیه.
من فکر میکنم این واقعا مهمه،
و بعد واقعا به بازخورد منفی توجه کنید،
بپرسید، مخصوصا از دوستان.
این شاید یک نصیحت ساده باشه،
اما به ندرت کسی انجامش می ده،
و واقعا مفید است.
کریس: پسرها و دخترها که تماشا میکنید، فیزیک بخونید.
از این مرد یاد بگیرید.
ایلان ماسک، آرزو میکنم همه ی روز رو وقت داشتیم، تشکر می کنم که به تد آمدی.
ایلان: متشکرم. کریس: عالی بود. واقعا خیلی جالب بود.
(تشویق)
خارق العاده بود.
خیلی متشکرم.

