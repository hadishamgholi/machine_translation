
در طول دوران زندگی ما
بدن چند دوره شگفت انگیز
تحول را تجربه می‌کند:
ما رشد می‌کنیم،
بلوغ را تجربه می‌کنیم،
و خیلی از ما تولید مثل می‌کنیم.
در پشت صحنه اما،
دستگاه غدد درون ریز ما برای هدایت
این تغیرات دائماً در فعالیت است.
به موازات رشد و بلوغ جنسی،
این دستگاه تنظیم همه چیز، از خواب،
تا آهنگ ضربان قلب شما ر‌ا در‌دست دارد،
و تأثیر خود را بر تک تک
سلول‌های شما به مرور افزایش می‌دهد.


برای انجام این کار،
این دستگاه برتعامل بین
سه ارگان استوار است:
غدد،
هورمون‌ها،
و میلیاردها گیرنده سلولی.
اول، چندین غده تولید هورمون می‌کنند:
سه تا درمغز.
و هفت عدد دیگر در باقی بدن.
هر یک از آن‌ها با شبکه‌ای
از رگ‌ها محصور شده‌اند،
که از آن‌ها مواد مورد نیاز برای تولید
ده‌ها هورمون را استخراج می‌کنند.
سپس این هورمون‌ها در مقادیر اندک،
به جریان خون پمپ می‌شوند.


از اینجای کار، هر هورمون باید
گروهی از سلول‌های هدف را پیدا کند
تا بتواند در آن‌ها تغییر ایجاد کند.
برای انجام این کار، گیرنده‌ها، 
که در واقع پروتئین‌های مخصوصی
در درون یا سطح سلول‌ها هستند
به هورمون‌ها کمک می‌کنند.
گیرنده‌ها هورمون‌ها را
در حال گذر شناسایی می‌کنند،
و به آن‌ها می‌چسبند.
در این مرحله،
ترکیبات آن گیرنده هورمون باعث
بروز تاثیراتی می‌شود که فرایندی خاص
درون سلول را کند یا تند می‌کنند،
تا نهایتاٌ رفتار سلول را تغییر دهند.


هورمون‌ها با تاثیر بر
میلیون‌ها سلول در آن واحد
و در واحد‌های دقیق و منظم،
دستگاه غدد درون ریز 
تاثیر گسترده‌ای بر بدن می‌گذارد.


برای مثال تیروئید و دو هورمون
محصولش را در نظر بگیرید،
ترای‌ایودوتایرنین و تیروکسین.
این هورمون‌ها به بیشتر
سلول‌های بدن سر می‌زنند،
و بر سرعت مصرف انرژی
وعملکرد آن‌ها تاثیر می‌گذراند.
و در نتیجه باعث تنظیم همه چیز از نرخ تنفس،
ضربان قلب،
دمای بدن،
تا سیستم گوارش می‌شوند.


هورمون‌ها همچنین بعضی از
مشهودترین وآشناترین تغییرات
را در زمان بلوغ دارند.
در مردان، بیضه‌ها شروع به
ترشح تستوسترون می‌کنند.
که به مرور باعث رشد اندام جنسی،
به وجود آمدن موی صورت،
کلفت شدن صدا
و قد کشیدن می‌شود.
در زنان ترشح استروژن از
تخمدان‌ها نشانه شروع بلوغ است.
و به تکامل بدن کمک می‌کند،
لگن پهن‌ترمی‌شود،
پوشش رحم ضخیم‌تر می‌شود،
و بدن آماده قائدگی و حاملگی می‌شود.


اشتباه رایج در مورد
سیستم غدد درون ریز این است
که هورمون‌هایی تنها
زنانه یا مردانه هستند.
اما درواقع در بدن زنان و مردان
هم استروژن و هم تستوسترون وجود دارد،
فقط با میزان متفاوت.
هر دو هورمون به همراه
بیش از ده هورمون دیگر
در حاملگی نقش دارند
و از رشد جنین اطمینان حاصل می‌کنند،
امکان زایش را فراهم می‌کنند،
و به تغذیه نوزاد توسط
مادر کمک می‌کنند.


تغییرات دوره‌ای در هورمون‌ها به
نوسانات حالات و احساسات هم مرتبط است.
و علت آن این است که هورمون‌ها می‌توانند
برعملکرد بعضی از فعل و انفعالات شیمیایی
در مغز تاثیر بگذارند، مانند سروتونین.
وقتی تولید مواد شیمیایی تغییر می‌کند ممکن
است باعث تحول حالات واحساسات شوند،
اما به معنی این نیست که هورمون‌ها
قدرت نامحدودی بر ما دارند.


هرچند که عموماً آن‌ها را به چشم
اصلی‌ترین محرک رفتارمان می‌بینیم،
که ما را به اسیری دربند تأثیراتشان
تبدیل می‌کنند، مخصوصاً در زمان بلوغ.
اما تحقیقات نشان می‌دهند که رفتارما
تحت تأثیرعوامل مختلفی شکل می‌گیرد،
از جمله مغز و پیام‌رسان عصبی آن،
هورمون‌ها،
و فاکتور‌های مختلف اجتماعی.
اصلی‌ترین کارکرد سیستم غدد درون ریز
تنظیم فرایند‌های بدن ماست نه کنترل آن.


اما گاهی بیماری‌ها،
استرس،
و حتی رژیم غذایی می‌توانند
این فرایند را مختل کنند،
و در تغییر مقدار هورمون‌هایی
که این غده‌ها ترشح می‌کنند
یا بر تغییر شیوه پاسخ‌دهی
سلول‌ها تأثیر بگذارند.


دیابت یکی از رایج‌ترین
اختلالات هورمونی است،
که به علت ترشح ناکافی انسولین
از پانکراس ایجاد می‌شود؛
هورمونی که میزان
قند خون را مدیریت می‌کند.
و کم‌کاری و پر‌کاری تیروئید
زمانی اتفاق می‌افتد
که غده تیروئید مقداربسیارکم یا
بسیار زیادی هورمون تیروئید ترشح می‌کند.
وقتی میزان هورمون تیروئید
کم باشد باعث کاهش ضربان قلب،
خستگی،
و افسردگی می‌شود.
و وقتی میزان هورمون تیروئید زیاد باشد
باعث کاهش وزن،
بیخوابی،
و تحرّک پذیری بالا می‌شود.


ولی در بیشتر مواقع،
سیستم غدد درون ریز موفق به
تثبیت تعادل در بدن‌مان می‌شود.
و با این تنظیمات دائمی
موجب تغییراتی می‌شود که نهایتاً به
تشکیل خصیصه‌های ذاتی ما کمک می‌کنند.

