
ممکن است این طور به نظر برسد که
نقطه‌ویرگول به بحران هویت دچار است.
شبیه یک ویرگول است که با نقطه پیوند خورده.
شاید برای همین است که این نشانه را
مانند پولک دستوری روی نوشته می‌پاشیم.
درباره نحوه درست استفاده از آن گیج هستیم.
در واقع، این حالت نصف‌ونیمه
نقطه‌ویرگول است که به کار می‌آید.
از ویرگول قوی‌تر است،
اما از نقطه کمتر پایان‌دهنده است.
فاصله‌های مابین را پر می‌کند،
و به همین دلیل،
وظایفی خاص و مهم دارد.
برای مثال، می‌تواند ایده‌هایی را
در جمله روشن کند
که از قبل با ویرگول آراسته شده‌اند.
«نقطه‌ویرگول: در ابتدا،
ممکن است ترسناک به نظر برسند،
اما بعد روشنگر می‌شوند،
و در نهایت، می‌بینید که عاشق این
نشانه دلپسند سجاوندی شده‌اید.»
هرچند ویرگول بخش‌های
مختلف جمله را جدا می‌کند،
گم کردن سر نخ اینکه
چه به کجا تعلق دارد ساده است.
اما بعد نقطه‌ویرگول
برای نجات از راه می‌رسد.
در جمله‌های فهرست مانند،
نیروی بیشتری نسبت به ویرگول اعمال می‌کند،
و جمله را به بخش‌هایی تقسیم می‌کند
که بخش‌های مربوط به هم را جدا می‌کند.
نقطه‌ویرگول، چبزها را می‌شکند
اما ارتباط هم به وجود می‌آورد.
یک وظیفه دیگر آن
مرتبط کردن بندهای مستقل است.
این‌ها جمله‌هایی هستند
که می‌توانند تنها بیایند،
اما وقتی با نقطه‌ویرگول مرتبط می‌شوند،
بهتر دیده و شنیده می‌شوند
چون به نحوی به هم مربوط هستند.
«زمانی نقطه‌ویرگول برای من یک معما بود.
هیچ ایده‌ای نداشتم آن را کجا بگذارم.»
از نظر فنی هیچ اشکالی به این وارد نیست.
این دو جمله مستقل هستند.
اما تصور کنید در فهرستی بلند
با سایر جمله‌ها قرار می‌گرفتند،
همه به یک اندازه،
و همه با نقطه از هم جدا شده باشند.
خیلی زود خسته کننده می‌شود.
در این شرایط،
نقطه‌ویرگول سلاست
و گوناگونی را وارد نوشته می‌کند
و جمله‌های را به هم مرتبط می‌کند.
اما همان قدر که مفید است،
نقطه‌ویرگول به هر جایی تعلق ندارد.
درباره استفاده از آنها دو قانون اصلی هست.
اول، غیر از اینکه
در فهرست‌ها به کار برود،
نقطه‌ویرگول باید فقط جمله‌هایی را
متصل کند که به نحوی به هم مربوط هستند.
مثلا به کار بردن آن در اینجا صحیح نیست:
«زمانی نقطه‌ویرگول برای من یک معما بود؛
دلم خیلی ساندویچ می‌خواهد.»
در اینجا نقطه بهتر است
چون این‌ها دو جمله کاملا مجزا هستند.
کار نقطه‌ویرگول به هم
پیوند دادن دو جمله مستقل است
که برای هم فایده داشته باشند
چرا که از جهتی به هم مربوط هستند.
دوم، تقریبا هیچ وقت
نقطه‌ویرگول را نمی‌بینید که عمداً
بعد از حروف ربط قرار بگیرد:
کلماتی مانند: «و،» «اما،» «برای،»
«نه،» «یا،» «پس،» و «هنوز.»
در واقع این جایگاه ویرگول است.
اما نقطه‌ویرگول می‌تواند جایگزین
یک حرف ربط شود تا جمله را کوتاه کند
یا آن را از یکنواختی در بیاورد.
در نهایت، این نشانه که قدرش دانسته نشده
می‌تواند به نوشته وضوح، نیرو، و سبک بدهد،
یک نقطه و ویرگول کوچک
همه این‌ها را در بر گرفته
و منتظر است تا در جای درستش قرار بگیرد.

