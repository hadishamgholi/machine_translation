
در هر روز از زندگیتان،
شما داخل نظام های قدرتی
که دیگران ایجاد کرده اند می شوید.
آیا آنها را احساس می کنید؟
آیا "قدرت" را درک می کنید؟
آیا می فهمید که چرا مهم است؟
قدرت چیزی هست که ما معمولا
راحت نیستیم که در موردش حرف بزنیم.
خصوصا در زندگی مدنی؛ یعنی آنطوریکه
در یک جامعه با هم زندگی می کنیم.
در یک دموکراسی، قرار است که
قدرت همیشه با مردم باشد.
صحبت بیشتر در مورد "قدرت"
و اینکه چه کسی واقعا در اختیارش دارد
یک مقدار کثیف،
و شاید حتی شیطانی به نظر می آید.
اما "قدرت" ذاتا خیر و شرش
بیشتر از آتش یا فیزیک نیست.
اون فقط هست.
حکم می کند که چطور
هر سیستمی از دولت کار کند.
تعیین می کند که چه کسی می تواند
قوانین بازی را تعیین کند.
پس یادگیری اینکه چطور قدرت عمل می کند
کلید موثر بودن،
جدی گرفته شدن،
و مورد سوء استفاده نشدن است.
در این درس، یاد خواهیم گرفت که
قدرت از کجا می آید،
چطور بکارگرفته شود و شما چه می توانید
بکنید تا در زندگی قدرتمندتر باشید.
بیایید با یک تعریف پایه ای شروع کنیم.
قدرت یعنی بتوانید دیگران را وادار کنید
تا کاری که می خواهید را انجام دهند.
البته، این در همه عرصه های زندگی
صادق است.
از خانواده تا محیط کار
تا روابطمان
تمرکز ما بر عرصه اجتماعی است،
جاییکه قدرت یعنی واداشتن جامعه
به انتخاب ها
و عمل هایی که شما می خواهید.
شش منبع اصلی برای قدرت مدنی وجود دارد.
اول، قدرت فیزیکی و
ظرفیت اعمال خشونت است.
کنترل ابزار زور،
خواه بصورت پلیس یا شبه نظامی،
همان قدرت در ابتدایی ترین شکل است.
دومین منبع اصلی قدرت ثروت است.
پول توانایی خرید تقریبا هر نوع دیگری 
از قدرت و نتایج آن را ایجاد می کند.
صورت سوم قدرت، اقدام حکومتی،
یا دولت است.
که استفاده از قانون و تشکیلات اداری،
برای وادار کردن مردم
به انجام دادن یا ندادن چیزهای بخصوص است.
مثلا در یک دموکراسی،
ما مردم، در تئوری،
به دولت از طریق انتخابات
قدرتش را می دهیم.
در یک دیکتاتوری، قدرت حکومت
از طریق تهدید به زور حاصل می شود،
و نه رضایت ملت.
چهارمین نوع قدرت عرف اجتماعی یا 
چیزهایی است که مردم فکر می کنند درست است.
هنجارها تشکیلات متمرکز دولت را ندارند.
آنها به شیوه نرمتری عمل می کنند،
فرد به فرد.
آنها قطعاً می توانند رفتار مردم و یا
حتی قوانین را تغییر دهند.
ببنید که چطور هنجارهای پیرامون
برابری ازدواج، امروزه در حال تحول هستند.
پنجمین صورت قدرت ایده هاست.
یک ایده، مثل آزادی های فردی یا
برابری نژادی
می تواند حجم قدرت فزاینده ای تولید کند
اگر عده ای کافی از مردم را برانگیزد
تا افکار و اعمالشان را تغییر دهند.
بدین ترتیب ششمین منبع "قدرت" آحاد است،
تعداد بسیاری از انسان ها.
یک جماعت پرشور از مردم
قدرت ایجاد می کند
با ابراز خواست های متمرکز جمعی
و با اظهار مشروعیت.
بهار عربی یا ظهور"تی پارتی" (آمریکا) را
در نظر بگیرید.
توده ها بحساب می آیند.
این ها شش منبع اصلی قدرت هستن،
اینکه قدرت چیست.
پس حالا، بیایید فکر کنیم
که قدرت چطور کار می کند.
سه قانون برای قدرت هست
که ارزش ارزیابی دارند.
قانون شماره یک:
قدرت هیچ وقت ساکن نمی ماند.
همیشه در عرصه اجتماعی در حال انباشه شدن
و یا در حال از دست رفتن است.
اگراقدامی نمی کنید،
پس اقدامی روی شما انجام می شود.
قانون شماره دو:
قدرت مثل آب است.
در زندگی روزمره جریان دارد.
علم سیاست کار مهار کردن این جریان
در جهتی است که شما ترجیح می دهید.
سیاستگذاری تلاش برای
انجماد وتداوم جریان قدرتی خاص است.
سیاست قدرتِ منجمد است.
قانون شماره سه:
"قدرت" افزایشی است.
«قدرت» قدرت بیشتر می آورد،
همینطور «بی قدرتی».
تنها چیزی که مانع می شود که
قانون شماره سه به وضعیتی منجر شود که
تنها یک فرد تمام قدرت را داشته باشد
این است که چطور
قوانین شماره یک و دو را اعمال می کنیم.
چه قوانینی می گذاریم تا عده ای
قدرت بیش از حد انباشته نکنند،
طوریکه نتوانند امتیازشان را
در سیاست محفوظ نگه دارند؟
این سوال دموکراسی است،
و شما می توانید هر کدام از این قوانین
را عملا در اخبار روزانه ببینید.
کارگران کم دستمزد
برای گرفتن حقوق بیشتر سازماندهی می شوند.
شرکت های نفتی جهت گرفتن موافقت
یک خط نفتی بزرگ فشار می آورند.
زوج های دگرباش در جستجوی
حق ازدواج هستند.
والدین شهری درخواست
کمک هزینه تحصیلی دارند.
شما ممکن است این تلاش ها را
پشتیبانی کنید یا نه.
اینکه به آنچه می خواهید می رسید وابسته
به این است که چقدر به "قدرت" آشنا هستید،
و نهایتا شما چه می توانید بکنید
تا در زندگی جمعی قدرتمند تر شوید.
اینجا، خوب است که در قالب
«سواد خواندن و نوشتن» فکر کرد.
چالش شما این است که یاد بگیرید چطور
«قدرت» را بخوانید و «قدرت» را بنویسید.
خواندن «قدرت» یعنی به هر
متن «قدرت» که می توانید، توجه داشته باشید.
فقط منظورم کتاب نیست.
منظورم جامعه به عنوان مجموعه ای
از متون است.
آیا از مواردی در دانشگاه،
شهر یا کشورتان، خوشتان نمی آید؟
تعیین کنید چه کسی، چه نوع قدرتی را دارد،
و در چه نظمی ساختار گرفته است.
بفهمید که چطور این در این مسیر رفته است.
چه کسی اینگونه کرده است و
چه کسی اینگونه نگهش داشته است.
استراتژی هایی را که دیگران
در این شرایط بکاربردند مطالعه کنید:
حمله از روبرو یا غیر مستقیم،
ائتلاف یا نفوذ کاریزماتیک.
بخوانید تا ممکن باشد بنوسید.
برای نوشتن «قدرت» اول لازم است
باور کنید که حق دارید تا بنویسید،
که مؤلف تحول باشید.
این حق را دارید.
مثل هر نوع نوشتنی،
شما یاد می گیرید که خود را ابراز کنید،
صدای خود را با صدایی موثق بالا ببرید،
نظرات خود را سامان دهید،
بعد آرای دیگران را.
تضارب آرا را تمرین کنید.
تضاد را تمرین کنید.
مانند نوشتن،
مسئله فقط تمرین است.
هر روز این شانس را دارید که تمرین کنید،
در همسایگی تان و یا دورتر.
اهداف را مشخص کنید،
و بعد اهداف بزرگتر.
الگوها را تماشا کنید،
ببینید کدام کار می کند.
وفق بدهید،
تکرار کنید.
این یعنی شهروند بودن.
در این درس کوتاه یاد گرفتیم که
که قدرت مدنی از کجا می آید،
چطور کار می کند و چکار می توانیم بکنیم
تا آن را تمرین کنیم.
سوال بزرگی که باقی مانده
«چرایی» قدرت است.
آیا قدرت را برای منفعت همه می خواهید
یا فقط خودتان؟
نیت شما در جهت جامعه است
یا ضد جامعه؟
این سوال ربطی به استراتژی ندارد.
این در مورد شخصیت است،
که موضوع مجموعه دیگری از دروس هست.
اما این را به خاطر داشته باشید:
قدرت بعلاوه شخصیت
برابر است با یک شهروند عالی،
و شما قدرتش را دارید
که اینگونه باشید.

