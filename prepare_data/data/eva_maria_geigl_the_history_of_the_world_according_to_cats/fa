
در ۲۷ می ۱۹۴۹، بیسمارک، کشتی جنگی
آلمانی پس از جنگ سهمگینی غرق شد،
و تنها ۱۱۸ نفر از ۲۲۰۰
نفر کارکنانش زنده ماندند.
ولی زمانی که یک ناوشکن
انگلیسی برای بردن اسرا آمد،
با بازمانده‌ای غیرمنتظره مواجه شدند،
گربه‌ سیاه و سفیدی که به کمک 
تخته چوب شناوری، روی آب مانده بود.
طیِ چند ماه بعد، این گربه موش می‌گرفت
و روحیه انگلیسی‌ها را هم بالا می‌برد.
تا این که ناگهان یک اژدر به بدنه
کشتی برخورد و غرقش کرد.
اما به طرز معجزه‌آسایی، گربه غرق نشد.
این گربه که "سَم غرق‌نشدنی" نام گرفت،
با کارکنانی که زنده ماندند،
به جبل‌الطارق رفت
و به عنوان گربهٔ کشتی،
در سه کشتی دیگر هم خدمت کرد،
که یکی از آنها قبل از اسکان سم در
خانه دریانوردان بلفاست، غرق شد.


ممکن است خیلی‌ها نتوانند به
گربه‌ها به‌ عنوان ملوانان خدمت‌رسان،
یا همراهانی یاری‌رسان از هر نوع فکر کنند.
ولی هزاران سال است گربه‌ها
در کنار انسان‌ها کار می‌کنند
و به همان مقدار که ما کمکشان
می‌کنیم، کمک‌مان می‌کنند.
چطور این جانوران گوشه‌نشین، ازدرنده و وحشی
بودن، به خدمت در نیروی دریایی رسیده
و سپس به رفقای همیشگی کاناپه تبدیل شدند؟


اهلی شدنِ گربه خانگی مدرن
می‌تواند به بیش از ۱۰٫۰۰۰
سال پیش در بین‌النهرین برگردد،
در ابتدای دوره نوسنگی.
بشر داشت می‌آموخت طبیعت را
تسلیم اراده خود کند و
غذایی خیلی بیشتر از آنچه کشاورزان
بتوانند یک جا بخورند تولید می‌کرد.
کشاورزان غلاتِ اضافه‌شان را در گودال‌های
بزرگ و سیلوهای کوتاه گِلی انبار می‌کردند.
اما این ذخایر غذایی، فوج‌
جوندگان را به خود جذب می‌کردند
و همین‌طور قاتلشان، فلیز سیلوستریس لیبیکا،
گربه وحشی‌ای که در افریقای شمالی
و آسیای جنوب غربی یافت می‌شد.


این گربه‌های وحشی، شکارچیانی
سریع، درنده و گوشتخوار بودند
و به طرز قابل توجهی از لحاظ اندازه و ظاهر،
مشابه گربه‌های اهلی امروزه بودند.
فرق اصلی‌شان این بود که گربه‌های
وحشی قدیمی، عضلانی تر بودند،
راه راه بودند و کمتر در مقابل آدمها
یا بقیه گربه‌ها اجتماعی بودند.


زیادیِ طعمه در انبارهای غله‌‌ٔ
مورد تهاجم جوندگان،
این گربه‌های ذاتاً منزوی را
به سمت خود کشاند.
همچنان که گربه‌های وحشی یاد 
می‌گرفتند حین خوردن، حضورِ آدم‌ها
و باقی گربه‌ها را تاب بیاورند،
فکر می‌کنیم کشاورزان هم از آن طرف،
وجود گربه‌ها را به جای ضد آفت پذیرفتند.
ارتباط به قدری سودمند بود که گربه‌ها
با کشاورزانِ عصر نوسنگی
از آناتولی به اروپا
و مدیترانه مهاجرت کردند.


حشرات موذی مصیبت بزرگ هفت دریا بودند.
ذخایر را می‌خوردند و طناب‌ها را می‌جویدند،
پس خیلی وقت بود که گربه‌ها
همراهان ضروری ملوان‌ها شده بودند.


در همین زمان که این گربه‌های
جهانگرد دریانوردی می‌کردند،
مصری‌ها داشتند گربه‌های
خودشان را اهلی می‌کردند.
گربه‌های اهلی که به خاطر توان شکار مارهای
سمی، پرندگان و موش‌ها مورد احترام بودند،
برای فرهنگ مذهبی مصر پراهمیت شدند.
در نقاشی‌ها، متون هیروگلیف
و مجسمه‌ها جاودانه شدند،
و حتی در مقبره‌ها در کنار
صاحبشان مومیایی شدند.
گربه‌های کشتی‌سوار مصری از نیل گذشتند و
مارهای سمی رودخانه را در ساحل نگهداشتند.
و وقتی برای کشتی بزرگ‌تری ترفیع می‌گرفتند،
آنها هم شروع به مهاجرت از
بندری به بندر دیگر‌ کردند.
در زمان امپراطوری روم، کشتی‌هایی
که بین هند و مصر سفر می‌کردند،
ژن‌های گربه وحشی آسیایی،
اف. اس. اورناتا را با خود می‌بردند.
قرن‌ها بعد در قرون وسطی، گربه‌های
مصری در کشتی‌های دریانوردان وایکینگ،
دریای بالتیک را پیمودند.
و گربه‌های وحشی خاورمیانه و شمال افریقا،
که احتمالا دیگر اهلی شده بودند،
به سفر در سراسر اروپا ادامه دادند.
و در نهایت برای استرالیا و آمریکا
بادبان‌ها را گشودند.
امروزه بیشتر گربه‌های خانگی
یا از نژاد خاور نزدیکی و
یا نژاد مصریِ اف اس لیبیکا هستند.
ولی تحلیل جزییات ژن‌ها
و طرح خز گربه‌های امروزی
به ما می‌گوید بر خلاف سگ‌ها،
که تحت قرن‌ها اصلاح نژاد بوده‌اند،
گربه‌های مدرن، از لحاظ ژنتیک
بسیار به گربه‌های باستانی شبیه‌اند.
و جدا از این که مطیع‌تر و
اجتماعی‌ترِشان کردیم،
کار چندانی برای تغییر 
رفتار طبیعی‌شان نکردیم.
به بیان دیگر، گربه‌ها امروزه کمابیش
همان هستند که همیشه بودند: حیوانات وحشی.
شکارچیان خشمگین که ما را چندان
هم به عنوان نگهدارنده خود نمی‌بینند.
و با توجه به تاریخچه‌ای که با هم داریم،
پُر بیراه هم فکر نمی‌کنند.

