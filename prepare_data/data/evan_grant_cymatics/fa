
من یک فن آوری شناس خلاق هستم
و تمرکز من روی عمومی سازی فن آوری است.
یکی از علاقه مندی های من
کنکاش در طبیعت است و
اینکه سعی کنم داده های پنهان در طبیعت را کشف کنم.
به نظر من این
پتانسیل مخفی در همه جا، اطراف ما، وجود دارد.
هر چیزی نوعی داده را منتشر میکند،
که میتونه صوت باشه یا بو یا لرزش.
و من در کارهام سعی کرده ام
که راهی برای کشف آنها و مهارکردنشان پیدا کنم.
بنابراین، این موضوع من را به سمت
موضوعی که صدانمایی (سایمتیک) نام داشت، کشاند.
صدانمایی، فرآیند بصری کردن صدا
با استفاده از لرزاندن ماده ای مانند آب یا شن است،
همانطور که اونجا می بینید.


پس اگر یک نگاه سریع به تاریخ صدانمایی داشته باشیم
که شروع آن با مشاهدات در مورد تشدید در فیزیک (رزونانس)
توسط داوینچی، گالیله و دانشمند انگلیسی رابرت هوک و
بعدش ارنست چادنی (Ernest Chladni)، بوده است.
وی آزمایشی را با استفاده از صفحه فلزی انجام داد که
صفحه را با شن می پوشوند و بعد اون را می نوازوند
تا الگوی چادنی را که در سمت راست می بینید ایجاد کند.


از این که بگذریم، شخص بعدی که مشغول به کشف این حوزه بوده
هانس جنی (Hans Jenny) در دهه 1970 بوده است.
و در واقع وی بود که کلمه صدانمایی (سایمتیک) را درست کرد.
و نهایتا کسی که ما را به امروز رسانده
همکارم و
متخصص صدا نمایی، جان استوارت ریید، است.
وی لطف کرده و برای ما
آزمایش چادنی را بازآفرینی کرده.
چیزی که اینجا می بینید
یک صفحه آهنی است، که این بار به یک محرک صوتی وصل شده است،
و با یک مولد فرکانس تغذیه میشود.
و همینطور که فرکانس ها افزایش می یابند،
پیچیدگی الگوهایی که روی صفحه ظاهر میشوند بیشتر میشود.
همانطور که مشاهده میکنید.
(تشویق حضار)


خوب، چه چیزی در مورد صدا نمایی من را هیجان زده میکند؟
صدانمایی برای من مثل یک ابزار جادو می ماند.
آن مثل یک عینک به یک دنیای مخفی است.
و با استفاده از راههای زیادی که می توانیم صدا نمایی را به کار ببندیم
میتونیم شروع به رونمایی از محتوای چیزهایی بکنیم که دیده نمیشوند.
ابزارهایی مثل صدانما (سیماسکوپ)، که اینجا می بینید،
برای مشاهده الگوهای صدانمایی به صورت علمی استفاده میشود.
و لیست کاربردهای علمی آن هر روزه در حال افزایش است.


به طور مثال، در اقیانوس شناسی،
لغت نامه زبان دلفین ها در واقع داره بر اساس بصری کردن
صداهایی که دلفینها ایجاد می کنند، ساخته می شود.
و امیدواریم در آینده قادر باشیم فهم عمیق تری از اینکه
آنها چگونه ارتباط برقرار میکنند، به دست آوریم.
همچنین می توان از صدانمایی برای آموزش و درمان استفاده کرد.
این برای بچه های مدرسه آماده شده است.
آن حرکت دستشان را دنبال می کند. و به آنها اجازه میدهد که
الگوهای صدانمایی را کنترل و موقعیت آنها را عوض کنند.
همچنین انعکاس هایی که از آنها درست می شود.
ما همچنین میتوانیم از صدانمایی به عنوان یک نوع هنر طبیعی استفاده کنیم.


این تصویر اینجا از تکه ی کوچکی از
سمفونی نهم بتهوون که با دستگاه صدانمایی پخش شده، درست شده است.
یه جورایی بالای سرش چیزا را میچرخونه.
و این آهنگ "ماشین" از پینک فلوید (Pink Floyd) است که
به صورت زنده از صدانما در حال پخش است.
ما همچنین میتوانیم از صدانمایی به عنوان پنجره ای جدید به طبیعت استفاده کنیم.
در واقع ما میتوانیم طرح های اصلی طبیعت را بازسازی کنیم.
به طور مثال، در سمت چپ ما یک دانه برف را میبینیم که در طبیعت یافت میشود.
و در سمت راست دانه برفی که با صدانمایی ایجاد شده را میبینید.
و اینجا ستاره دریایی طبیعی و صدانمایی شده.
و هزاران مثال از اینها وجود دارد.


خوب، اینها چه معنی میدهند؟
البته هنوز خیلی چیزها برای کشف کردن وجود دارند.
تازه اول راهیم. آدم های زیادی هم در این رشته مشغول نیستند.
اما برای یک لحظه در نظر بگیرید که صدا فرم و شکل دارد.
و دیدیم که آن میتونه روی ماده تاثیر بذاره و باعث بوجود آمدن فرم در ماده شود.
حالا یه جورایی یک جهش بزرگ بکنید و در مورد شکل گیری جهان فکر کنید.
و در مورد صدای عظیم شکل گیری جهان فکر کنید.
و اگر با دقت بهش فکر کنیم شاید ببینیم که
صدانمایی خودش بر روی شکل گیری جهان تاثیر گذار بوده است.


اینجا هم چند تا تصویر جالب برای شما، شامل
دانشمندان و هنرمندان دست به کار
از سراسر دنیا.
صدانمایی برای همه در دسترس است.
و من میخواهم اینجا همه را تشویق کنم به
اینکه علاقه خودتون را، دانش خودتون را
و مهارت خودتون را در زمینه هایی مثل صدانمایی به کار بگیرید.
و من فکر میکنم ما میتونیم کنار هم یک گروه جهانی بسازیم.
میتونیم به همدیگر ایده بدهیم.
و ما میتونیم این ایده کشف چیزهایی که
دیده نمیشوند را، متحول کنیم. متشکرم.
(تشویق حضار)

