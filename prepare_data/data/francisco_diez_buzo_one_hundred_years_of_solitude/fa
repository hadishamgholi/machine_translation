
روزی در سال ۱۹۶۵، هنگامی که با خانواده
برای تعطیلات به آکاپولکو رانندگی می‌کرد،
روزنامه‌نگار کلمبیایی،
گابریل گارسیا مارکز ناگهان دور زد،
از همسرش خواست در چند ماه آینده
حواسش به مسائل مالی خانواده باشد،
و به خانه برگشت.
آغاز کتاب جدیدی
ناگهان به او الهام شده بود:
«سال‌‌ها بعد، ,در مقابل جوخه آتش،

سرهنگ آئورلیانو بوئندیا بی‌اختیار
بعدازظهر دوری را به خاطر آورد
که با پدرش به دنبال یخ رفتند.»


در طول هجده ماه آینده،
آن کلمات در صد سال تنهایی شکوفا شدند.
رمانی که ادبیات آمریکای لاتین را
به سردم‌دار تخیل جهان تبدیل کرد،
و برای گارسیا مارکز جایزه نوبل ادبیات
سال ۱۹۸۲ را به ارمغان آورد.


چه چیزی صد سال تنهایی را
این قدر شاخص کرده است؟
کتاب رخدادهای خوشایند و ناخوشایند
هفت نسل خانواده بوئندیا را روایت می‌کند.
با جملات سرشار از جزئیات،
شخصیت‌های فراوان،
و روایتی پیچ‌درپیچ،
صد سال تنهایی کتاب ساده‌ای
برای خواندن نیست.
اما کتابی عمیقا باارزش است،
مجموعه‌ای حماسی از عاشقانه‌های پرشور،
جنگ داخلی،
فتنه سیاسی،
ماجراهای از هر گوشه دنیا،
و شخصیت‌های فراوان به نام ائورلیانو
بیش از آن که فکرش را بکنید.


اما این فقط یک درام تاریخی نیست.
صد سال تنهایی یکی از
شناخته‌شده‌ترین نمونه‌های
سبکی ادبی است به نام رئالیسم جادویی.
اینجا، اتفاقات یا توانایی‌های مافوق‌طبیعی
به صورتی رئالیستی و با لحنی
واقعی شرح داده می‌شوند،
در حالی که اتفاقات 
واقعی زندگی انسان و تاریخ
پر از پوچی‌های تخیلی‎‌اند.
پدیده‌های سورئال در روستای تخیلی ماکوندو
به طور پیوسته با وقایع
کشور کلمبیا در هم بافته می‌شوند.
روستا در انزوایی افسانه‌ای شروع می‌شود،
اما رفته‌رفته به جهان
بیرون نمایان می‌گردد،
و در این مسیر چند مصیبت را 
از سرمی‎گذراند.
در گذر سالها،
کاراکترها پیر می‌شوند و می‌میرند،
تا یا در قابل روح برگردند،
و یا در نسل بعد تناسخ کنند.
وقتی شرکت میوه آمریکایی به شهر می‌آید،
یک مکانیک عاشق‌پیشه هم می‌آید
که همیشه پروانه‌های زرد به دنبالش هستند.
یک زن جوان بالا می‌رود و دور می‌شود.


هرچند رمان از میان
نسل‌های متمادی پیش می‌رود،
زمان تقریبا در یک چرخه دوار حرکت می‌کند.
بسیاری از کاراکترها نام‌
و رفتار مشابه پیشینیان خود دارند،
که اشتباه‌های آنها را اغلب تکرار می‌کنند.
پیش‌گویی‌های غریب
و دیدار کولی‌های اسرارآمیز
راه را برای کشمکش‌ها و جوخه‌های آتش
جنگ‌های داخلی تکرار شونده باز می‌کند.
یک شرکت میوه آمریکایی
مزرعه‌ای نزدیک روستا تاسیس می‌کند
که به کشتار هزاران کارگری 
می‌انجامد که اعتصاب کرده‌اند،
بازتابی از واقعه 
«قتل‌عام موز» در سال ۱۹۲۸.
این در ترکیب با رئالیسم جادویی کتاب،
حسی از تاریخ به مثابه 
گردبادی فروکشنده ایجاد می‌کند

که شخصیت‌ها گریزی از آن ندارند.
در ورای جادو داستانی است
درباره تاریخ الگوی کلمبیا
و آمریکای لاتین از دوران استعمار به بعد.


این تاریخی است که نویسنده
شخصا تجربه کرده است.
گابریل گارسیا مارکز در کلمبیایی بزرگ شد
که در جنگ میان احزاب سیاسی محافظه‌کار 
و لیبرال متلاشی شده بود.
او همچنین در مکزیک تحت استبداد زندگی کرد
و به عنوان روزنامه‌نگار کودتای ۱۹۵۸ 
ونزوئلا را پوشش داد.
اما شاید بزرگ‌ترین اثر را
از پدربزرگ و مادربزرگ مادری گرفته باشد.
نیکولاس ریکاردو مارکز کهنه‌سربازی مدال‌آور 
در جنگ هزار روزه بود
که روایت‌هایش از شورش
علیه دولت محافظه‌کار کلمبیا
گابریل گارسیا مارکز را
به نگرش سوسیالیستی سوق داد.
در عین حال، خرافات همیشگی
دنیا ترنکویلینیا ایگواران کوتس
بدل به بنیان سبک صد سال تنهایی شد.
خانه کوچک آنها در آراکاتاکا،
جایی که نویسنده کودکی‌اش را در آن گذراند
الهام اصلی ماکوندو را شکل داد.


با صد سال تنهایی،
گابریل گارسیا مارکز راهی یکتا یافت
تا تاریخ بی‌همتای
آمریکای لاتین را ضبط کند.
او توانست واقعیت غریب زندگی
در یک جامعه پسااستعماری را به تصویر بکشد،
که مجبور بود تراژدی‌های گذشته 
را دوباره تجربه کند.


با وجود تمام این جبرگرایی،
رمان هنوز امید را بشارت می‌دهد.
در نطقش در مراسم جایزه نوبل،
گارسیا مارکز تاریخ دراز آمریکای لاتین
نزاع داخلی و شرارت لجام‌گسیخته 
را شرح داد.
اما سخنانش را با تاکید بر
امکان ساختن دنیایی بهتر پایان داد،
او گفت، «جایی که کسی نتواند
تصمیم بگیرد دیگران چطور بمیرند،
جایی که حقانیت عشق ثابت شود
و شادی امکان‌پذیر باشد،
و جایی که نژادهایی محکوم به صد سال تنهایی
عاقبت و برای همیشه، فرصت دوباره زیستن
روی زمین داشته باشند.»

