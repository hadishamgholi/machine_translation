
پیچیده‌ترین مشکلات زمان ما
را می‌توان با روشهایی ساده حل کرد،
اگر آرزویش را داشته باشیم.


وقتی بچه بودم، فهمیدم که خلاقیت
کلید دسترسی به رویا‌هاست.
این را از مادر بزرگم آموختم،
دکتر روت تیشاور،
یک مهاجر یهودی که در قلب آند ساکن شد.
و اینچنین بزرگ شدم:
تشویقم کردند تا فراتر از توانم را ببینم.
پس بخشی از آموزشم
شامل کمک به او
در جوامع دورافتاده بومی بود.
برایم آن خاطرات گرامی است،
چون کمکم کردند
تا زندگی بیرون از شهر را بفهمم،
زندگی با کلی از فرصت‌ها،
بدون حصارهایی، مانند زبان یا فرهنگ.


در طول این سفر‌ها، مادر بزرگم
عادت داشت تا شعری از کیپلینگ را تکرار کند:
« چیزی پنهان است. برو و پیدایش کن.
برو و پشت کوه‌ها را بگرد.
چیزی پشت کوه‌ها گم شده.
گم شده و منتظر توست. برو!»


در سال‌های بعد،
دانشجوی پزشکی شدم.
یکی از هر صد بچه‌ای
که در جهان متولد می‌شود
دچار گونه‌ای از بیماری‌های قلبی است.
معتقدم بخشی از این مشکل را 
می‌توانم حل کنم —
بخشی از این مشکل که 
عمرم را صرف آن کردم.


این مشکل از
دوران بارداری شروع می‌شود.
جنین نیاز به بقا در درون مادر دارد.
و بقا نیازمند ارتباط
میان گردش خون بزرگ و گردش خون ریوی است.
در لحظه تولد،
این ارتباط باید قطع شود.
و اگر قطع نشود،
نوزاد دارای حفره‌ای در قلب است.
که دلیلش نارس بودن و دلایل ژنتیکی است.
اما آنچه امروز می‌دانیم
آنست که کمبود اکسیژن
هم یکی از دلایل آن است.
همانطور که در نمودار می‌بینید،
فراوانی این نوع حفره‌ها
به شدت با افزایش ارتفاع زیاد می‌شود.


فیلم: ( گریه نوزاد )


وقتی که به بیماران با این مشکل
نگاه می‌کنی،
می‌بینی که به سختی نفس می‌کشند.
برای بستن حفره، معمولا یک جراحی بزرگ
تنها راه بود.


یک شب، دوستم مالته،
در ناحیه آمازون چادر زده بود.
تنها چیزی که در آتش نمی‌سوزد 
شاخه سبز آووکادو است.
و در این لحظه الهامی شد.
پس از این شاخه برای قالب ریزی 
اولین اختراع‌ مان استفاده کردیم.
که با آن می‌شد حفره قلب کودکان را بست.
یک فنر تکه‌ای سیم است
که به دور خود پیچیده شده.
ممکن است خیلی جالب به نظر شما نیاید،
اما این اولین کار موفقیت آمیز ما بود
تا وسیله‌ای برای حل این مشکل بسازیم.
در این فیلم، می‌بینیم که چطور یک 
لوله کاتتر خیلی نازک
فنر را به قلب می‌برد.
وسپس فنر، قلب را می‌بندد.
بعد از آن لحظه الهام،
دورانی طولانی از تلاش سپری شد
تا یک نمونه واقعی ساخته شود.
هزاران ساعت کار در آزمایشگاه برای 
مطالعات آزمایشگاهی و داخل بدن صورت گرفت.
این فنر، اگر کار می‌کرد 
می‌توانست نجات بخش باشد.


در بازگشت از آلمان به بولیوی،
در حالیکه به این فکر می‌کردم اگر بشود،
این امکان را داریم تا تفاوت ایجاد کنیم.
همراه با همسر و شریکم،
خانم دکتر الکساندرا هیث،
شروع به دیدن بیماران کردیم.
و پس از مداوای موفقیت آمیز با فنرمان،
واقعا احساس شوق می‌کردیم.
اما ما در جایی زندگی می‌کنیم
که ۳٫۷۰۰ متر ارتفاع دارد.
و،
بیماران احتیاج به وسیله‌ای خاص دارند که 
که مشکلات قلبی‌شان را حل کند.
حفرۀ بیمارهایی که در ارتفاعات زندگی می کنند،
متفاوت است،
چون روزنه بین شریان‌ها بزرگتر است.
بیشتر بیماران امکان مالی
درمان به موقع را ندارند،
و می‌میرند.
اولین فنر با موفقیت می‌توانست
تنها نیمی از بیماران
را در بولیوی درمان کند.
تحقیق مجددا آغاز شد.
دوباره به صفحه طراحی برگشتیم.


بعد از تلاش‌های زیاد،
و با کمک دوستان بومی‌
مادر بزرگم در کوه‌ها،
وسیله‌ای جدید درست کردیم.
برای قرن‌ها،
زنان بومی با بافتن طرح‌های پیچیده
با کمک ماسوره، داستان سرایی می‌کردند،
و این فن به شکل غیر منتظره برای ساخت
این وسیله جدید به ما کمک کرد.
ما این روش سنتی بافت را استفاده کردیم
و طرحی با کمک مواد هوشمند ساختیم
که شکل را نگه می‌داشت.
این بار به نظر می‌رسید،
بافندگی اجازه می‌دهد
تا وسیله یک تکه‌ای بسازیم
که نمی‌پوسد
چون تنها از یک تکه ساخته شده.
خودش می‌توانست به 
ساختار‌های خیلی پیچیده تبدیل شود
به شیوه‌ای که اجرای آن دهها سال طول کشید.


همانطور که می‌بینید، وسیله وارد بدن می شود
از یک کانال طبیعی.
دکتر‌ها فقط باید کاتتر را در میان حفره ببندند.
وسیله ما بازشده، 
خودش را در جای قرار داده
و حفره را می‌بندد.
ما این سیستم جاگذاری زیبا را داریم
که استفاده از آن بسیار ساده است
چون خودش کار می‌کند.
و به جراحی قلب باز نیاز ندارد.


( تشویق حضار)


به عنوان پزشک، ما با بیماری مبارزه می‌کنیم
که زمان طولانی و تلاش زیادی
برای بهبود می‌خواهد — اگر بشود.
این همان بچه قبلی است،
بعد از عمل.
همانطور که می‌بینید —


( تشویق حضار )


همانطور که می‌بینید،
وقتی که وسیله در جایش قرار گرفته،
بیمار ۱۰۰ درصد مداوا شده.
از شروع تا پایان،
کل عمل تنها ۳۰ دقیقه طول می‌کشد.
که از دید پزشکی و انسانی بسیار سودمند است.
بسیار مفتخریم که بعضی از بیماران قبلی ما
حالا عضوی از گروهمان هستند —
یک گروه، بخاطر ارتباط نزدیک
با بیمارانی که با ما همکاری می‌کنند.
ما همگی تنها یک نظر داریم:
که بهترین راه حل باید ساده باشد.
ما بر ترس ساختن چیزی جدید غلبه کردیم.


مسیر، ساده نیست.
همیشه مشکلات زیادی پیش می‌آید.
اما ما از بیمارانمان قدرت می‌گیریم.
مقاومت و پشتکارشان
الهام بخش خلاقیت ماست.
هدف ما اطمینان از این است
که هیچ کودکی از این درمان محروم نباشد،
نه بخاطرهزینه و یا نه بخاطر دسترسی.


ما یک موسسه ایجاد کردیم
با راهکاری یک به یک.
ما یک دستگاه را مجانی می‌دهیم
تا مطمئن شویم همه کودکان درمان می شوند.
حالا در بسیاری از کشور‌ها هستیم،
اما باید همه‌جا باشیم.
همه اینها تنها با
یک عقیده نا‌ممکن آغاز شد
که واقعا آن را ادامه می‌دهیم:
هیچ کودکی نباید از دست برود.


خیلی متشکرم.


( تشویق حضار)

