
ما اکنون مشکل بزرگی با گرمایش زمین داریم.
بسیاری از شما، بسیاری از افراد، 
سیل‌ها، خشکسالی‌ها،
طوفان‌ها، آتش‌سوزی‌ها را مشاهده کرده‌اند.
وقتی این جایگاه را ترک می‌کنم
نمی‌خواهم که امیدوار باشید.
می‌خواهم قاطعیت داشته باشید، قاطعیت واقعی
اینکه ما می‌توانیم در کاهش این مشکل موثر
باشیم و در طول حیاتمان این اثر را ببینیم.
می‌خواهم آینده‌ای برایتان تصویر کنم
که این اثر چگونه خواهد بود.
اولین بار است که داریم
این را اعلام عمومی می‌کنیم.
شما اولین مخاطبینی هستید
که این را می‌شنوید.


ما قصد داریم یک موشک پرتاب کنیم.
و روی این موشک یک ماهواره خواهد بود.
و این ماهواره داده‌های
مربوط به آلودگی را جمع‌آوری خواهد کرد
آلودگی‌هایی که زمین را گرم می‌کنند.
ما این اطلاعات را
در دسترس افرادی قرار خواهیم داد
که می‌توانند در رفع مشکل
به شکل ساده مشارکت کنند
و می‌توانند جریان گرمایش زمین را
در مدت حیات خودمان تغییر دهند.


خیلی دارم سریع پیش می‌روم، 
شاید باید کمی به عقب نگاه بیاندازم.
اولاً، بگذارید خودم را معرفی کنم، 
من فِرِد هستم،
از کودکی فعال محیط زیست بوده‌ام،
وقتی که به ماهی‌ها و قورباغه‌ها
در حوضچه‌ای در همسایگی نگاه کردم
که به خاطر نشت مواد شیمیایی تلف شده‌اند.
این قضیه من را آزار داد.
بعدها، استادی من را تشویق کرد که در مورد
طرفداری محیط زیست متفاوت فکر کنم.
بهترین راه‌حل‌ها از کجا می‌آیند
برآورده کردن آرزو‌های رفاه مردم،
چیز‌هایی مثل ایمن و سالم بودن
و شکوفایی در این جهان.
پس به صندوق دفاع از محیط زیست پیوستم
تا این راه حل‌ها را بسازم.
و تمام زندگی حرفه‌ای خود را
صرف لحظه‌ای مثل این کرده‌ام —
همین لحظه، وقتی می‌توانیم
با باد‌های مخالف مقابله کنیم
و بادها را پشت سرمان داشته باشیم.
بخاطر قدرت اطلاعات،
اطلاعاتی که از فناوری می‌آید
که دارد ارزانتر و دقیق‌تر می‌شود.


ببینید، چیزی در مورد
تغییرات آب و هوا هست که نمی‌دانستیم
تا همین یک دهه قبل.
دنیا اینقدر بر دی‌اکسیدکربن متمرکز بود
که گاز مهم دیگری را از یاد بردیم.
ما متان را قابل ندانستیم.
آلودگی‌های متان یک چهارم
سهم گرمایش زمین را موجب می‌شوند
که همین الان داریم تجربه می‌کنیم.
در شرایط مساوی، تاثیر آنی متان
بسیار بیشتر از دی‌اکسیدکربن است.
۸۴ برابر بزرگتر در یک دوره ۲۰ ساله.
یکی از بزرگترین منابع آلودگی متان
صنعت نفت و گاز است.
اما واضح نیست، چون متان نامرئی است.


بگذارید یک نگاه به این
تأسیسات ذخیره‌سازی گاز طبیعی بیاندازیم
خارج از لوس‌آنجلس.
می‌توانید متان را ببینید؟
من هم نمی‌توانم.
حالا چطور؟
این عکس همان نقطه است
با یک دوربین مادون قرمز
که یکی از بدترین نشت‌های متان
در تاریخ آمریکا را نشان می‌دهد.
این عکسی بسیار متفاوت است.
معلوم می‌شود که گاز طبیعی دارد
جای وابستگی ما به زغال‌سنگ را می‌گیرد،
زغال‌سنگ که دی‌اکسیدکربن
بسیار بیشتری منتشر می‌کند.
اما گاز طبیعی بیشتر متان است.
بنابراین هنگامی که تولید و فرآوری می‌شود
و به منازل و کسب و کارها
در آمریکا انتقال می‌یابد،
از چاه‌ها و لوله‌ها
و دیگر تجهیزات فرار می‌کند.
به آسمان می‌رود و در
فجایعی که امروز شاهدش هستیم مشارکت می‌کند.
این اتفاق نباید بیفتد.


اما هیج کس توجه زیادی به آن نکرده است
تا اینکه ما یک مطالعه ملی
برای درک مسئله آغاز کردیم.
ما از پهپادها، هواپیماها، هلی‌کوپترها
حتی استریت ویوی گوگل بهره بردیم.
مشخص شد که آلودگی متان بسیار بیش از
آن چیزی است که دولت گزارش می‌دهد.
همچنین مشخص شد که وقتی
مکان‌های نشت و تخلیه گاز را پیدا می‌کنیم،
بیشتر این‌ها به سادگی
و بدون هزینه آنچنانی قابل رفع است،
که گاز در معرض اتلاف حفظ شود.
و در نهایت، یاد می‌گیریم که وقتی
این اطلاعات در اختیار مردم قرار می‌گیرد،
واکنش نشان می‌دهند.
که منجر می‌شود، شرکت‌ها شیرها را تعویض
کنند و اتصالات شل لوله‌ها را محکم کنند.
کلورادو اولین ایالت در کشور بود
که آلودگی متان را محدود ساخت؛
کالیفرنیا به دنبال آن، 
و عموم وارد عرصه شدند.
توییت‌ها شروع شد — #متان را قطع کنید.
و اکنون همه توجه بیشتری دارند.


داریم این کار را می‌کنیم چون نمی‌توانیم
منتظر واشینگتن بمانیم، خصوصا الآن.
در حقیقت، باید کاری که تا الان
انجام داده‌ایم ادامه دهیم
و بالاتر برویم، تا آسمان.
سهم آمریکا در این آلودگی ۱۰ درصد است.
برای بقیه، باید حرکت را جهانی کنیم.
موشکی که اسم بردم را به یاد دارید؟
این موشک یک ماهواره فشرده
به نام متان‌ست را راه‌اندازی خواهد کرد،
تا کاری بکند که تا به حال
هیچ کس قادر به انجام نبوده است:
اندازه‌گیری آلودگی متان
حاصل از تأسیسات نفت و گاز کل دنیا،
با دقت عالی.
جریان داده‌های آن به ما امکان
نقشه‌برداری این آلودگی را می‌دهد،
بنابراین همه می‌توانند آن را ببینند.
سپس کل کار، تبدیل اطلاعات به عمل است،
درست همان کاری که در آمریکا کردیم.


دیده‌ایم که وقتی داده‌ها را
به شرکت‌ها عرضه می‌کنیم،
بسیاری از آن‌ها آلودگی را قطع خواهند کرد.
شهروندان انگیزه عمل کردن پیدا خواهند کرد؛
دولت‌ها قوانین را سخت‌تر خواهند کرد.
و چون همه داده‌ها آزاد و عمومی خواهد بود،
شفافیت وجود خواهد داشت —
همه ما قادر خواهیم بود که میزان پیشرفت
در هر کجا را ببینیم.
حالا می‌رسیم به هدفمان:
کاهش آلودگی متان به ۴۵ درصد تا سال ۲۰۲۵.


(تشویق)


تأثیر فوری این کار برابری خواهد کرد
با لغو فعالیت ۱٫۳۰۰ کارخانه
وابسته به زغال‌سنگ.
که یک سوم تمام کارخانه‌های
وابسته به زغال‌سنگ در دنیاست.
هیچ چیز دیگری نمی‌تواند چنین تأثیر
سریعی با چنین هزینه کمی داشته باشد.
این حقیقت که یک ماهواره
می‌تواند ترمزی باشد
بر گرمایش زمین، واقعاً چشمگیر است.
این شانس ماست که می‌توانیم تغییرات را
در زمان حیات خودمان خلق کنیم،
و الان می‌توانیم انجامش دهیم.


به لطف مواهب "پروژه آدیشس"،
ما به پرتاب نزدیک هستیم.
اما وقتم دارد تمام می‌شود، 
و به شما قول تصویری از آینده دادم
که بخشی حیاتی از راه حل، 
چه شکلی خواهد بود.
می‌توانید ببینید؟
می‌توانید نحوه حمل ماهواره را ببینید
بهترین دانش و داده و فناوری؟
می‌بینید داریم به عرصه‌ای کاملاً
جدید از نوآوری وارد می‌شویم
این پروسه سوپرشارژ است؟
می‌بینید در دستان ماست؟


فقط سه سال با نیل به هدف سلطه‌جویی
و پرتاب فاصله داریم،
و وقتی که ماهواره آماده شود، 
یک جشن پرتاب خواهیم داشت.
یک جشن پرتاب واقعی.
پس تصور کنید یک روز با آسمان آبی، 
جمعیت مردم،
دوربین‌های تلویزیونی،
کودکانی که به آسمان خیره شده‌اند
به سمت چیزی
که آینده‌شان را تغییر خواهد داد.
چه روز شگفت‌انگیزی خواهد بود.
چه فرصت بزرگی داریم.
تاب انتظار ندارم.


متشکرم.


(تشویق)

