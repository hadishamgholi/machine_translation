
در این دنیای پریشان، گروه مقاومت شما
آخرین امید بشریت است.
متاسفانه، حاکمان ستمگر
شما را دستگیر کرده‌اند
و برای سرگرمی مرگبار خود به این
کولوسئوم باستانی(تماشاخانه‌ای در ایتالیا) آورده‌اند.
پیش از آن که در سیاه‌چال بیاندازندتان،
راهروهای شماره دار زیادی می‌بینید
که به بیرون راه دارند.
اما هر راه خروج با حصاری
الکتریکی بسته شده است
و یک صفحه کلید دارد.
متوجه می‌شوید که یکی از شما اجازه دارد
با عبور از یک چالش از آنجا فرار کند
در حالی که بقیه، فردا صبح خوراک
سوسمارهای جهش یافته خواهند شد.
با توجه به استدلال منطقی بی نقص او،
زارا بهترین گزینه است.
شما یک فرستنده صدای مخفی به او وصل می‌کنید
تا بقیه هم بتوانند در راه به او گوش کنند.
زارا که آزاد می‌شود،
صدای پاهای او را می‌شنوید که
در یکی از دالان‌ها طنین انداز می‌شود،
سپس توقف می‌کند.
صدای اعلام می‌کند که او باید رمزی وارد کند
که شامل سه عدد مثبت کامل 
به ترتیب صعودی باشد،
پس عدد دوم بزرگتر یا مساوی عدد اول،
و عدد سوم بزرگتر 
یا مساوی عدد دوم خواهد بود.
او می‌تواند حداکثر سه راهنمایی بخواهد،
اما اگر اشتباه حدس بزند،
یا چیز دیگری بگوید،
به سیاه‌چال برگردانده خواهد شد.
در اولین راهنمایی صدا می‌گوید
ضرب سه عدد برابر با ۳۶ است.
زمانی که زارا راهنمایی دوم را می‌خواهد،
صدا می‌گوید که جمع اعداد
برابر با شماره همان راهرویی است 
که از آن وارد شده است.
سکوتی طولانی حاکم می‌شود.
مطمئن هستید زارا
شماره راهرو را به خاطر دارد،
اما شما به هیچ وجه از آن باخبر نیستید،
و او هم نمی‌تواند آن را بلند بگوید.
اگر زارا در این نقطه
می‌توانست رمز عبور را وارد کند، می‌کرد،
اما در عوض، او برای
سومین بار راهنمایی می‌خواهد،
و صدا می‌گوید بزرگترین عدد 

تنها یک بار در رمز ظاهر می‌شود.
لحظاتی بعد صدای حصار الکتریکی قطع می‌شود،
و متوجه می‌شوید که زارا فرار کرده است.
متاسفانه فرستنده او دیگر در دسترس نیست،
پس این همه اطلاعاتی است
که در اختیار شما است.
آیا می‌توانید راه حل را پیدا کنید؟
ویدیو را متوقف کنید
تا بتوانید راه حل را بیابید.
۳
۲
۱
شما نگران این نکته هستید که
از شماره راهروی زارا اطلاعی ندارید،
اما به هرحال تصمیم می‌گیرید
از ابتدا شروع کنید.
از راهنمایی اول، تمام هشت حالت ممکن
اعدادی که ضرب آنها ۳۶ است را پیدا می‌کنید.
یکی از آنها جواب است، اما کدام؟
حالا می‌رسیم به بخش دشوار.
هرچند نمی‌دانید دنبال چه عددی بگردید،
تصمیم می‌گیرید جمع همه دسته‌های
سه تایی را به دست بیاورید.
در این زمان متوجه نکته‌ای می‌شوید.
همه حاصل‌جمع‌ها غیر از دوتا یکتا هستند،
و اگر شماره راهرو 
برابر با هریک از آنها بود،
زارا همان موقع متوجه رمز عبور می‌شد
و راهنمایی سوم را نمی‌پرسید.
پس چون راهنمایی سوم را هم خواست،
شماره راهرو باید 
برابر با تنها حاصل جمعی باشد
که بیش از یک بار در فهرست تکرار شده است:
سیزده.
اما کدامیک از ترکیباتی که 
جمع آنها سیزده می‌شود جواب درست هستند:
۱، ۶، ۶،
یا ۲، ۲، ۹؟
در اینجا راهنمایی سوم به کار می‌آید.
از آنجا که می‌گوید 
بزرگترین عدد باید یکتا باشد،
پس ۲، ۲، ۹ پاسخ صحیح است.
با فرارسیدن شب، شما و سایرین 
از راهرو شماره سیزده فرار می‌کنید
و بیرون از آنجا به زارا ملحق می‌شوید.
شما با استفاده از ریاضی
و منطق خود را رها ساختید.
اکنون وقت آن است که
بقیه دنیا را هم نجات دهید.

