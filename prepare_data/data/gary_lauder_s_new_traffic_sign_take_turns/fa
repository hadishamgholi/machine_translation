
من فقط سه دقیقه وقت دارم
پس باید سریع صحبت کنم که این تمام قوای ذهنتونو به کار می گیره
و بعیده بتونین کار دیگه ای تو این مدت انجام بدید.
خوب، 27 سال پیش من جریمه شدم
و این منو به فکر واداشت.
وقت زیادی واسه فکر کردن بهش داشتم.
فهمیدم مصرف بهینه انرژی
تنها مربوط به اتومبیل نمی شه.
به جاده هم بستگی داره.


طراحی مسیرها خیلی مهمه، مخصوصا تقاطع ها،
که دو نوعند: دارای چراغ راهنمایی و یا بدون چراغ راهنمایی
که در عوض دارای تابلو های ایست هستن.
50 درصد تصادف ها در تقاطع ها اتفاق می افتن.
میدان ها خیلی بهترن.
در تحقیقی، 24 تقاطع بررسی شدن
و دیده شد اگر چهارراه ها تبدیل به میدان بشن
تصادفات 40 درصد کم می شن.
تصادفات منجر به جراحت 76 درصد کاهش پیدا کردن
و تصادفات منجر به مرگ هم 90 درصد.
ولی این فقط در مورد ایمنی بود.
زمان و بنزین چطور؟
خوب ترافیک روون می شه و این یعنی ترمز کمتر،
در نتیجه گاز دادن کمتر، مصرف بنزین کمتر، آلودگی کمتر،
اتلاف وقت کمتر،
و این تا حدی توضیح دهنده ی کارایی بیشتر اروپا است
نسبت به ما در آمریکا.


پس تقاطع های بدون چراغ،
همان هایی که تابلوی ایست دارن، جان های زیادی را نجات میدن،
ولی دارن به صورت بی رویه به کار برده می شن.
میدون های کوچک دارن به وجود میان.
این یکی تو محل ماست. و خیلی بهتر از چراغ های راهنمایی
و تابلوهای ایست چهار طرفه هستن.
نصبشون هزینه داره ولی هزینه ی نصب نکردنشون بیشتره.
پس باید به این موضوع توجه کنیم.


ولی در همه ی شرایط هم کاربردی نیستن.
برای مثال یک سه راهی را در نظر بگیرین.
منطقی هست که شما یک تابلو این جا داشته باشید،
تو کوچه ی فرعی که می خوره به اصلی.
ولی دو تای دیگه جای سوال دارن.
این جا یکی می بینید. این یکی دیگه است که من بررسی کردم.
به ندرت ماشینی در مسیر سوم دیده شده.


سوال اینه: چه قدر این برای ما هزینه داره؟
این تقاطع روزانه 3000
خودرو در هر طرف داره،
و دو انس بنزین برای راه افتادن مجدد لازمه.
می شه 5 سنت برای هر کدام از ماشین ها ضربدر 3000 ماشین در روز،
مساوی می شه با 51 هزار دلار در سال.
این فقط هزینه ی بنزینه. همینطور آلودگی،
استهلاک ماشین و اتلاف وقت هم هست.
ارزش اون زمان چقدره؟
اگه ده ثانیه مکث در نظر بگیرید برای هر کدوم از 3000 ماشین،
معادل 8.3 ساعت در روز هست. دستمزد متوسط در آمریکا
ساعتی بیست دلاره. پس معادل می شه با 60 هزار دلار در سال.
اینو با هزینه ی بنزین جمع کنید می شه 112 هزار دلار، سالانه
فقط برای هر تابلو در هر جهت.


اگه به الان حساب کنید با سود 5%
می شه دو میلیون دلار
فقط برای هر تابلو در هر جهت.
حالا اگه به ارزش اون ملک نزدیکش توجه کنید،
امکان این هست که بتونید اونو بخرید و
بعد از این که به سر و وضع گیاهان جلوش رسیدین
دوباره بفروشیدش.
و هنوزم برد می کنین.
پس سوال اینه که: چرا این اونجاست؟
اون تابلوها در تمام جهات واسه چی اونجان؟
چون جان ها را نجات می دن. خوب راه بهتری برای این کار وجود نداره؟


جواب اینه که کاری کنیم ماشین ها از اون خیابون فرعی
به سلامت وارد مسیر دیگه بشن.
چون ممکنه عده ی زیادی تو اون مسیر زندگی کنن
و باید تا ابد صبر کنن
چون ماشین های خیابان اصلی سرعتشونو کم نمی کنن.
آیا می شه این مشکل را با تابلوهای فعلی حل کرد؟
تابلوهای ایست یا رعایت حق تقدم خیلی وقت هست که اختراع شدن.
تابلوهای ایست در سال 1915 اختراع شدن.
تابلوهای رعایت حق تقدم در سال 1950. ولی فقط همین ها رو داریم.


خوب چرا تابلوی رعایت حق تقدم استفاده نکنیم؟
خوب معنی حق تقدم اینه که هر کس مسیرش تقدم داره اولویت حرکت داره.
معنیش اینه که اگه 5 تا ماشین تو صف حرکت باشن
شما باید صبر کنید تا همه ی اونها برن. این مفهوم
تناوبي یا نوبتی حرکت کردن را نداره.
و همیشه هم در خیابان فرعی هست
و حق تقدم با خیابان اصلیست.
پس سخته بخوایم برای تابلویی که قبلا داشتیم معنی جدیدی تعریف کنیم.
نمی تونید یهو به همه بگید: "خوب یادتونه سر تابلوهای حق تقدم چه کاری می کردید؟
حالا یک جور دیگه رفتار کنید."
این شدنی نیست.


چیزی که دنیا الان احتیاج داره
یک نوع تابلو جدیده.
(تشویق)
که یک توضیح کوچک هم پایینش داره،
برای کسانی که تبلیغشو از جایی ندیده باشن.
ترکیبی از تابلوهای ایست و رعایت حق تقدم هست.
به شکل T هست به معنی "نوبتی بودن".
و عدم اطمینان باعث می شه احتیاط کنیم.
وقتی افراد به شرایط ناآشنایی برخورد می کنن و نمیدونن که
چه کاری باید انجام بدن، سرعتشونو کم می کنن.


حالا که همه ی شما "محقق جاده" شدید...
(خنده)
دیگه صبر نکنید تا اون تابلو نصب بشه، این جور کارها سریع اتفاق نمی افتن.
ولی همه ی شما عضو جامعه ای هستید،
و می تونید از تاثیرگزاریتون بر جامعه استفاده کنین
تا روند ترافیکی معقولانه تری داشته باشیم.
و شما با تغییر دادن همین موضوع، در محله ی خودتون،
اثر بیشتری بر روی محیط زیست می گذارید تا اینکه بخواید ماشینتونو عوض کنید.
خیلی از شما ممنونم.
(تشویق)

