
هر ۱۲ ماه،
بزرگترین مهاجرت جهانی انسان‌ها
در چین اتفاق می‌افتد.
در طول ۴۰ روز تعطیلات سال نو چینی،
سه میلیارد سفر،
برای به هم رسیدن خانواده‌‌ها و
اجرای مراسم انجام می‌شود.
بیشترین این سفر‌ها
توسط ۲۹۰ میلیون کارگر مهاجر
انجام می‌شود،
که برای خیلی از آنها فرصتی سالانه‌است
تا به خانه روند و پدر و مادرشان
و فرزندان به جا مانده را ببینند.


اما انتخاب‌های سفر خیلی محدودند؛
بلیط هواپیما نزدیک
به نصف حقوق ماهانه‌شان است.
پس بیشترشان، قطار را انتخاب می‌کنند.
متوسط مسافت سفرشان ۷۰۰ کیلومتر است.
و متوسط زمان سفرشان ۱۵ ساعت و نیم.
و خطوط راه‌ آهن سفر ۳۹۰ میلیون نفر را
در هر جشن بهاره به عهده دارند.
تا همین اواخر،
کارگران مهاجر باید ساعت‌های طولانی 
در صف می‌ایستادند — شاید روز‌ها —
تا بلیطی بخرند،
خیلی اوقات با قیمت‌های گزاف از بازار سیاه.
و باید مواظب هجوم جمعیت هم باشند
وقتی که نهایتا روز سفرشان می رسد.


اما فناوری شروع به ساده
کردن این فرآیند کرده است.
بلیط‌‌های دیجیتال و از طریق تلفن همراه 
حالا ۷۰ درصد فروش را تشکیل می‌دهند،
صف‌های فروش را تا میزان زیادی
در ایستگاه‌های قطار کاهش داده‌اند.
اسکنر‌های دیجیتال کارت‌های شناسایی
جایگزین روش‌های دستی شده‌اند،
سرعت سوار شدن را بالا برده‌است،
و هوش مصنوعی در شبکه استفاده شده
برای بهینه سازی مسیر‌های سفر.
راه‌ حل‌های جدیدی اختراع شده.
بزرگترین زیرساخت مدیریت تاکسی چین،
دیدی چوسینگ نام دارد.
که در سرویس جدیدی به نام هیچ فعال می‌شود.
و صاحبان اتومبیلی که به خانه می‌روند را
به مسافرانی که دنبال مسیر‌های
طولانی هستند متصل می‌کند.
تنها در سال سوم،
هیچ به ۳۰ میلیون سفر در فصل
تعطیلات گذشته خدمت رسانی کرده،
که طولانی‌ترینش
بیش از ۱٫۵۰۰ مایل بوده است.
این تقریبا فاصله میان 
بوستون تا میامی است.
نیاز بیش از حد به کارگران مهاجر
نیروی محرک نوآوری و توسعه
در سیستم‌های حمل و نقل 
سراسر کشور بوده است.


اینترنت چین در مسیر‌هایی آشنا 
و نامشخص توسعه یافته است.
درست مانند سیلیکون‌ولی،
برخی از تحولات اساسی در فناوری 
و رفتار مصرف کنندگان
بر مبنای تحقیقات دانشگاهی بوده است،
بر مبنای خواسته‌های شرکت‌ها بوده است،
و هر از چندی با جرقه‌هایی از علایق
جوانان خاص.


من محصول صنعت فناوری آمریکا هستم،
هم به عنوان یک مصرف کننده 
و هم یک مدیر شرکت.
به همین خاطر کاملا با این
مولد آشنا هستم.
اما حدود یک سال و نیم پیش،
من از خانه‌ام در نیویورک
به هنگ کنگ رفتم
تا مدیر عامل روزنامه
پست صبح‌گاهی چین جنوبی شوم.
و از این دیدگاه جدید،
چیزی را مشاهده می‌کردم 
که برایم کمتر آشنا بود،
پیشی گرفتن نوآوری در چین 
و بسیاری از کارآفرینانش.
این اقتصادی است به شدت نیازمند
که به جمعیت تنگدست خود خدمت می‌کند،
که برای ۳۰ سال از رشد اقتصادی چین
جدا افتاده بود.
فاصله واضحی میان فقیر و غنی وجود دارد،
میان شهری و روستایی
یا دانشگاهی و درس نخوانده —
این فواصل، خاکی را ایجاد کرده‌اند
که آماده رشد شگفت‌آوری است.
پس وقتی که پول و سرمایه 
بر نیاز‌های مردمی متمرکز شود
که از پله‌های پایینی
نردبان اقتصاد آویزانند،
این وقتی است که ما اینترنت را واقعا
به صورت مولد کار می‌بینیم،
و عامل توانایی در آموزش
و از خیلی طرق دیگر، راهی به جلو.


مسلم است که، چین تنها محلی که این
سوخت جایگزین وجود دارد نیست،
و نه تنها جایی که این موضوع ممکن است.
اما بدلیل اندازه کشور و وضعیت آن به
عنوان ابر‌قدرت در حال رشد،
نیاز‌های جمعیتش فرصتی را ایجاد کرده
تا اثری قانع کننده داشته باشد.
وقتی که رشد سریع صنعت فناوری در
چین را توضیح می‌دهی،
خیلی از ناظران دو دلیل را ذکر می‌کنند.
اولین آن ۱/۴ میلیارد مردمی است که
چین را خانه می‌نامند.
دومین دلیل مشارکت فعال دولت است —
یا مداخله گسترده،
بستگی دارد که چطور ببینید.
اکنون، مقامات مرکزی سرمایه‌گذاری سنگینی
در زیر‌ساخت‌های شبکه
در طول سالها کرده‌اند،
ایجاد محیطی جذاب برای سرمایه‌گذاری.
در همان زمان، آنها روی استاندارد‌ها
و مقررات تاکید داشته‌اند،
که منجر به توافقی سریع و نتیجتاً،
بهره‌برداری سریع شده است.
این بزرگترین مجموعه 
استعداد‌های فناوری در جهان است
که بدلیل گستردگی مزیت‌های آموزشی
ایجاد شده است.
و شرکت های محلی، داخلی،
در گذشته
از رقابت‌های جهانی
با کنترل بازار محافظت می‌شده‌اند.


البته، اینترنت چین قابل مشاهده نیست
بدون وجود گسترده سانسور
و نگرانی‌های خیلی جدی درباره
نظارتهای نامناسب.
برای مثال:
چین در حال ایجاد
رده‌بندی اعتباری اجتماعی است
برای کل جمعیت کشور،
که به شهروندان امتیاز می‌دهد یا 
محدودشان می‌کند،
بر مبنای ویژگی‌هایی کاملا کیفی
مانند صداقت یا درستی.
در همان زمان،
چین مشغول پیاده‌سازی قابلیت تشخیص چهره
در ۱۷۰ میلیون دوربین مداربسته‌اش می‌باشد.
هوش مصنوعی برای پیش‌بینی جرم و تروریسم
در استان ژین‌جیانگ 
مورد استفاده قرار می‌گیرد.
جایی که اقلیت مسلمان تحت نظارتی دائمی است.


با این وجود، اینترنت در حال رشد است،
و چنان بزرگ است —
بزرگتر از اندازه‌ای 
که بیشتر ما درک می‌کنیم.
در انتهای ۲۰۱۷،
کاربران چینی اینترنت
به ۷۷۲ میلیون نفر رسیدند.
که بیشتر از تمام جمعیت
ایلات متحده، روسیه،
آلمان، انگلستان، 
فرانسه و کانادا روی هم است.
نود و هشت درصد آنها روی تلفن 
همراه فعال هستند.
نود و دو درصد آنها از برنامه‌های
پیام‌رسان استفاده می‌کنند.
حالا ۶۵۰ میلیون مصرف کننده
خبر‌های دیجیتال وجود دارد،
۵۸۰ میلیون مصرف کننده فیلم‌های دیجیتال،
و بزرگترین زیر‌ساخت تجارت الکترونیک
کشور، تائوبائو،
داشتن ۵۸۰ میلیون کاربر ماهانه را 
به همه نمایش می‌دهد.
که نزدیک به ۸۰ درصد بزرگتر از آمازون است.
سفر بسته-به‌درخواست، بین دوچرخه و خودرو،
دارای مشترکینی نزدیک به ۱۰ میلیارد 
سفر سالانه در چین است.
این یعنی دو-سوم
کل سفر‌ها در کل جهان.
پس بسته بسیار متنوعی است.


اینترنت به شکلی محدود شده، و شاید دستکاری
شده در چین وجود دارد،
با این وجود بسیار گسترده است و به شدت
زندگی شهروندان را بهبود داده است.
پس حتی با وجود نقص‌هایش،
از رشد اینترنت چین نباید غافل بود،
و ارزش بررسی دقیق ما را دارد.


بگذارید امروز دو داستان دیگر هم بگویم.

لیو ژائولیو یک مهندس ۳۴ ساله از استان
جیانگ ژی است.
منطقه‌ای که خانه‌اش در آن قرار دارد 
بسیار برای حزب کمونیست مهم بوده
چون اینجا محل تولد ارتش سرخ است.
اما در طول دهه‌ها،
بخاطر جدایی آن
از مراکز اقتصادی و تولیدی کشور،
بتدریج از ارزش افتاد.
لیو، مثل خیلی از هم دوره‌ای‌هایش،
خانه را در جوانی ترک کرد
تا در شهر‌های بزرگ بدنبال کار باشد.
نهایتا به شِنژن رفت،
که یکی از مراکز فناوری چین است.
به عنوان یک مهاجر جوان،
دهکده‌های روستایی
تنها با افراد مسن رها شدند،
که به سختی خود را بالا‌تر از فقر مطلق
نگاه می‌داشتند.


بعد از نه سال، لیو تصمیم گرفت تا در
۲۰۱۷ به جیانگژی بازگردد،
چون معتقد بود که ایجاد یک بازار
تجارت الکترونیک در چین
می‌تواند به او برای
احیای روستایش کمک کند.
مانند خیلی از جوامع روستایی،
زادگاه لیو در نوع خاصی از صنایع دستی
استانی متخصص بود —
در این مورد، تولید نوعی
کنجاله لوبیای تخمیر شده.
پس او کارخانه کوچکی را ایجاد
و شروع به فروش محصولات محلی
خود به شکل آنلاین کرد.
سالها رشد مصرف گرایی
در شهر‌های بزرگ چین اتفاق افتاده بود.
اما این اواخر، فناوری محرک انفجاری در
فروش محصولات سنتی
در میان اقشار متوسط و بالای چین بود.
وی‌چت و دیگر زیر‌ساخت‌های تجارت الکترونیک
اجازه می‌دادند تا تولید کنندگان روستایی
بازاریابی و فروش محصولاتشان را
بسیار فراتر از محدوده‌های
توزیع اولیه‌شان انجام دهند.


شرکت‌های تحقیقاتی این تاثیر را واقعا
با شمردن آنچه «روستا‌های تائوبائو»
نامیده می‌شود دنبال می‌کنند.
که یک دهکده روستایی است که حد‌اقل 
۱۰ درصد از خانوار‌هایش
محصولاتشان را آنلاین می‌فروشند
و مقدار مشخصی درآمد دارند.
و این رشد در سالهای اخیر چشمگیر بوده است.
در سال ۲۰۱۳ تنها ۲۰
دهکده تائوبائو وجود داشت،
در ۲۰۱۴ تعداد ۲۱۲،
در ۲۰۱۵ تعداد ۷۸۰،
در ۲۰۱۶ تعداد ۱٫۳۰۰،
و در انتهای ۲۰۱۷ بیش از
۲٫۱۰۰ عدد.
که اکنون پاسخگوی نزدیک به نیم میلیون 
فروشگاه فعال آنلاین هستند،
با فروش سالانه ۱۹ میلیارد دلار
و ایجاد ۱/۳ میلیون شغل جدید.
سال اولی که لیو به خانه برگشت،
توانست ۱۵ روستایی را استخدام کند.
و نزدیک به ۶۰٫۰۰۰ بسته
کنجاله لوبیای تخمیر شده را بفروشد،
فکر می‌کرد که سال بعد 
۳۰ نفر را استخدام می‌کند،
اما تقاضا به سرعت افزایش یافت.


نزدیک به ۶۰ میلیون کودک در مناطق روستایی
چین پشت سر والدینشان باقی مانده‌اند.
و در حالی بزرگ می‌شوند 
که حداقل یکی از والدین‌شان دور از خانه،
به عنوان کارگر مهاجر کار می‌کند.
در کنار تمامی سختی‌های زندگی روستایی،
اغلب باید فواصلی طولانی و خطر‌ناک را تنها
برای مدرسه رفتن طی می‌کردند.
آنها حدود ۳۰ درصد
دانش‌آموزان ابتدایی
و دبیرستانی کشور را تشکیل می‌دهند.
چانگ ونگژوان ۱۰ ساله یکی
از این دانش آموزان است.
هر روز یک ساعت از هر سو تا
مدرسه پیاده روی می‌کند،
که در مسیرش دره‌های عمیق،
در مناطقی دور افتاده قرار دارد.
اما وقتی که به دهکده روستایی کوچک
در استان گانسو می‌رسد،
تنها دو دانش‌آموز دیگر
در کل مدرسه کنار او هستند.
مدرسه چانگ اکنون یکی از ۱٫۰۰۰ مدرسه‌
تنها در استان گانسو است
که کمتر از ۵ دانش‌آموز ثبت نام شده دارد.
پس با کم شدن ارتباط دانش‌آموزان،
با معلم‌هایی کم‌سواد
مدارسی که تجهیزات کمی دارند
و عایق‌بندی خوبی ندارند،
دانش‌آموزان روستایی مدت‌هاست،
که از دسترسی به آموزش‌های
دانشگاهی محروم هستند.


اما آینده چانگ به شدت
با نصب «اتاق درس رنگین کمان» 
تغییر کرده است.
او حالا عضوی
از کلاس درسی ۱۰۰ نفره است
که در ۲۸ مدرسه مختلف پخش شده،
که توسط معلمینی با سواد و دارای مجوز
که از صد‌ها مایل دورتر پخش می‌شود
تدریس می‌گردد.
می تواند به موضوعات جدیدی
مانند موسیقی و هنر،
دوستان جدید
و تجربیاتی خیلی دورتر از خانه‌اش
دسترسی داشته باشد.
اخیرا، چانگ حتی از موزه قلعه
فردریکسبورگ بازدید کرد
در دانمارک —
البته، بصورت مجازی.


آموزش آنلاین سالهاست که بیرون از 
چین وجود دارد.
اما هیچ‌وقت به این اندازه
دگرگون کننده نرسیده بود،
شاید به خاطر اینکه سیستم‌های
آموزشی سنتی
در دیگر مراکز فناوری جهان
بسیار پیشرفته‌تر و تثبیت‌شده‌تر هستند.
اما گستره سرزمینی و اندازه‌های عظیم چین
نیازی عظیم و لحظه‌ای
برای نوآوری ایجاد کرده.
یک استارت-آپ فناوری در شِنژن
ایجاد شده که تا ۳۰۰٫۰۰۰ دانش‌آموز
تنها ظرف یکسال رشد کرده.
و با بهترین تخمین‌های ما در روزنامه پست،
اکنون ۵۵ میلیون دانش‌آموز در
مناطق روستایی چین وجود دارند
که می‌توان آنها را
در کلاس‌های پخش زنده شرکت داد.
نیاز این بازار بزرگتر از کل جمعیت
دانش‌آموزی ایالات متحده
از کودکستان تا کلاس ۱۲ است.


پس من بی‌نهایت دلگرم شدم
که سرمایه گذاری خصوصی
در فناوری آموزشی در چین
از یک میلیارد دلار در سال
فراتر رفته است
که ۳۰ میلیارد دلار سرمایه گزاری دیگر دولتی
تا سال ۲۰۲۰ تعهد گردیده است.
همچنان که اینترنت در چین رشد می‌کند،
حتی با وجود نقصان‌ها
محدودیت‌ها و کنترل‌ها،
زندگی‌های بخش‌های فراموش شده جمعیتش
به شکل غیر قابل بازگشتی ارتقا یافته است.
تمرکزی که روی جمعیت نیازمند است،
نه خواسته‌ها،
که محرک کنجکاوی‌ زیاد، خلاقیت
و پیشرفت‌هایی است که می بینیم.
همچنان چیز‌های زیاد دیگری هم خواهند آمد.


در آمریکا جمعیت اینترنت،
یا ضریب نفوذ،
اکنون به ۸۸ درصد رسیده.
در چین، هنوز ۵۶ درصد جمعیت 
به اینترنت دسترسی دارند.
این یعنی بیش از ۶۰۰ میلیون نفر
هنوز متصل نیستند.
تقریبا دو برابر جمعیت آمریکا.
یک فرصت عظیم.


هرزمان که این مولد جایگزین موجود است،
حالا چین باشد یا آفریقا،
آسیای جنوب شرقی یا آمریکای مرکزی،
باید آن را با سرمایه و جدیت دنبال کنیم،
که محرک تاثیرات اقتصادی و اجتماعی 
در سر‌تاسر جهان است.
تنها دقیقه‌ای فکر کن
به چه چیز‌هایی می‌شود دست‌ یافت
اگر نیازهای جهانی محرومان هدف اصلی
ابداعات ما باشد.


متشکرم.


(تشویق حضار)

