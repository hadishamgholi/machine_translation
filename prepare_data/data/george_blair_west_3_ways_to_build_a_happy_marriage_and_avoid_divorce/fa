
تقریبا ۵۰ سال قبل،
روانپزشکان ریچارد راهی
و توماس هولمز لیستی از
اضطراب آورترین تجربیاتی
که ما می‌توانیم داشته باشیم تهیه کردند.
شماره یک در لیست آنها چه بود؟ مرگ همسر.
شماره دو: طلاق. سه: جدایی از شریک زندگی.
همیشه صادق نیست، اما بطور کلی،
برای اینکه این سه مورد را تجربه کنیم،
مورد هفتم در لیست باید اتفاق افتاده باشد،
یعنی ازدواج.


(خنده)


شماره چهار در لیست، حبس شدن در زندان است.
اکنون ممکن است بعضی از شما بگویید
که شماره هفت دو بار به حساب آمده است.


(خنده)


اما من اینچنین اعتقادی ندارم.


وقتی فهرست اضطراب آورترین‌ها تهیه می‌شد،
روابط بلند مدت هم
معادل با ازدواج در نظر گرفته شد.
اکنون این گونه نیست.
با توجه به هدفی که در این گفتگو
دنبال می‌کنیم من قصد دارم،
روابط کوتاه مدت؛ ازدواج‌های قانونی،
ازدواج دو هم‌جنس با یکدیگر،
یا روابط دو هم‌جنس که محتمل است
به ازدواج بینجامد را نیز بحساب بیاورم.
و من بر اساس تجربه کاری خود
با زوج‌های هم‌جنس، می‌توانم اینگونه بگویم
که اصولی که قصد دارم در مورد آن
صبحت کنم در مورد آنها هم صادق است.
این اصول در مورد همه
این روابط صدق می‌کند.


در یک جامعه مدرن،
این را می‌دانیم که پیشگیری
بهتر از درمان است.
ما در برابر فلج اطفال، دیفتری، کزاز،
سیاه‌سرفه و سرخک واکسیناسیون انجام می‌دهیم.
ما برای ملانوم، سکته، دیابت
کمپین‌های آگاه‌ سازی داریم.
که همه کمپین‌های مهمی هستند،
اما هیچ کدام از آنها به وضعیتی نرسیده‌اند
که ۴۵ درصد از ما را آلوده کنند.
۴۵ درصد: نرخ فعلی ما در طلاق است.
چرا هیچ کمپینی برای
پیشگیری از طلاق نداریم؟


من فکر می‌کنم به این دلیل باشد
که سیاستمردان ما اعتقاد ندارند
که چیزهایی مانند جذب کردن
یکدیگر و روش ایجاد رابطه،
قابل تغییر یا قابل آموزش باشند.
چرا؟
خب؛ سیاستمداران فعلی ما نسل X هستند.
آنها بین ۳۰ تا ۵۰ ساله هستند.
وقتی من در مورد این موضوعات
با آنها صبحت می‌کنم،
بی رغبتی را در چشمهای آنها می‌بینم،
و می‌توانم صدای درونشان را
بشنوم که می‌گویند:
«آیا این روانپزشک دیوانه این را نمی‌فهمد؟
که ما نمی‌توانیم روشی که
افراد یکدیگر را جذب می‌کنند‌
یا روابطشان را ایجاد می‌کنند کنترل کنیم.»
اینگونه نیست نسل هزاره‌ای‌های عزیز.
سیاستمداران ما از نسلی هستند که اطلاعات‌محورترین
و بسیار تحلیل‌گرترین و دیر‌‌باورترین نسل است
و بیش از همه تصیمات آگاهانه‌تر می‌گیرد.
اما وقتی که من با نسل هزاره‌ای‌ها
صحبت می‌کنم واکنش خیلی متفاوتی را می‌بینم.
آنها واقعا می‌خواهند
در مورد آن گفتگو کنند.
آنها می‌خواهند در مورد اینکه چگونه 
می‌توان روابط بلند مدتی داشت بیشتر بدانند.


اجازه بدهید برای آنهایی از شما که
می‌خواهند دوران عاشقانه‌ای را تجربه کنند،
در مورد سه راهکار 
برای پیشگیری از طلاق صحبت کنم.
ما می‌توانیم به پیشگیری از طلاق 
از دو منظر نگاه کنیم:
منظر اول: در رابطه ای که قبلا ایجاد شده 
اختلاف بوجود می‌آید،
و منظر دوم: قبل از اینکه به یکدیگر
متعهد شویم و بچه‌ای داشته باشیم.
و ما الان می‌خواهیم از همین منظر
در مورد آن صبحت کنیم.


و اما اولین راهکار،
نسل هزاره‌ها بیش از هفت ساعت
در روز را با ابزارهایشان می‌گذرانند.
این آمار مربوط به آمریکا است.
و بعضی می‌گویند احتمالا
این کار عاقلانه نیست.
این موضوع احتمالا بر روابط
چهره به چهره آنها تاثیر گذاشته است.
و علاوه بر آن بر فرهنگ ارتباطی
آنها نیز تاثیر داشته است،
برای نمونه اپلیکیشنی مثل تیندر.
و چندان عجیب نیست که تعدادی
از آنها که با من ارتباط دارند،
اغلب در این مورد به من می‌گویند
که برای آنها
داشتن سکس با کسی که
ملاقات کرده اند آسان‌تر از
داشتن یک گفتگوی معنی‌دار است.


بعضی‌ها می‌گویند که این چیز بدی است.
من می‌گویم که این واقعا چیز خوبی است.
داشتن سکس خارج از چارچوب ازدواج
منحصرا چیز خوبی است.
قبل از اینکه بخواهید به من
تذکر اخلاقی بدهید،
به شما می‌گویم که طبق گزارش
عمومی آمریکا در مورد نسل X
۹۱ درصد از زنان
تا ۳۰ سالی قبل از ازدواج سکس داشته‌اند.
نود و یک درصد.
این چیز خوبی است
که این روابط دیرتر اتفاق می‌افتند.
در دهه شصت،
زن ها بطور متوسط در سن ۲۰ سالگی و
مردان در سن ۲۳ سالگی ازدواج می‌کردند.
در سال ۲۰۱۵ در استرالیا چطور؟
در حال حاضر این سن برای زنها ۳۰ 
و برای مردها ۳۲ است.
این چیز خوبی است، زیرا
هرچه در سن بالاتری ازدواج کنید،
احتمال طلاق شما پایین‌تر خواهد بود.
چرا؟
چرا دیرتر ازدواج کردن مفید است؟
به سه دلیل:


اول اینکه ازدواج دیرتر،
این امکان را فراهم می کند که
دو عامل پیشگیری کننده دیگر
هم وارد بازی شوند.
این دو عامل عبارتند از 
تحصیلات عالیه و درآمد بیشتر،
که میزان درآمد با 
تحصیلات عالیه نیز ارتباط دارد.
بنابراین هر سه این عوامل
با یکدیگر ارتباط پیدا می‌کنند.
شماره دو:
تحقیقات مربوط به
انعطاف‌پذیری عصبی به ما می‌گوید
که مغز انسان حداقل تا سن
۲۵ سالگی در حال رشد است.
این به این معناست که طرز فکر شما
و چیزهایی که به آن فکر می‌کنید
تا ۲۵ سالگی تغییر می‌کنند.
و سومی که به نظر من
از همه مهمتر است شخصیت است.
شخصیت شما در سن بیست سالگی،
با شخصیت شما در سن ۵۰ سالگی همسبتگی ندارد.
اما شخصیت شما در سن ۳۰ سالگی با شخصیت شما
در سن ۵۰ سالگی همبستگی دارد.
پس وقتی از کسی که در جوانی
ازدواج کرده می‌پرسم چرا بهم زدید،
می‌گوید، «بزرگ شدیم
و از هم فاصله گرفتیم،»
آنها به طرز شگفت انگیزی درست می‌گویند.
زیرا ۲۰سالگی دهه‌ای است که 
تغییرات سریع و بلوغ اتفاق می‌افتد.


بنابراین اولین چیزی که شما قبل از
ازدواج باید بدست آورید مسن‌تر شدن است.


(خنده)


شماره دو:
جان گاتمن؛ روانشناس و پژوهشگر 
در زمینه روابط،
فاکتورهای زیادی را که با یک ازدواج شاد
و موفق ارتباط دارند تعیین نموده است.
اما آنچه من می‌خواهم در مورد آن صبحت کنم،
خیلی مهم است:
اگر این مشکل باشد ۸۱ درصد از ازدواج‌ها
فرومی‌ریزند، خودبخود نابود می‌شوند.
دلیل دیگری که من می‌خواهم
در مورد آن اینجا صبحت کنم،
این است که شما می‌توانید
در زمان نامزدی آن را ارزیابی نمایید.
گاتمن دریافت که روابطی که در بلند مدت
بیش از همه شاد و پایدار هستند،
آن روابطی هستند که در آنها
زوج قدرت را بین خود تقسیم کرده‌اند.
آنها قابل نفوذ بودند:
تصمیمات بزرگ مثل خرید یک خانه،
سفر خارج از کشور، خرید یک ماشین،
یا داشتن بچه.
اما وقتی که گاتمن
بر روی این داده‌ها عمیق شد،
آنچه او متوجه شد این بود که
زن‌ها عموماً انعطاف‌پذیر هستند.
حدس بزنید مشکل کجاست؟


(خنده)


بله فقط دو گزینه داریم، همینطور نیست؟
بله، ما مردان هستیم که باید سرزنش شویم.
چیز دیگری که گاتمن فهمید
این بود که مردانی که انعطاف‌پذیر بودند،
باز هم تمایل به «پدرسالار» بودن داشتند.
بنابراین باید از زنها پرسید: 
مرد شما چقدر انعطاف‌پذیر است؟
و به مردان باید گفت:
با او هستی چون به او احترام می‌گذاری.
از وجود احترام در فرآیند تصمیم‌گیری
اطمینان حاصل کنید.


شماره سه.
من اغلب متعجب می‌شوم که چرا زوج‌هایی
که بیش از ۳۰ یا ۴۰ است ازدواج کرده‌اند،
برای مشاوره نزد من می‌آیند.
این زمانی است که آنها به ناتوانی‌ها
و بیماری‌های دوران پیری می‌رسند.
این زمانی است که آنها منحصراً
بر مراقبت از یکدیگر تمرکز می‌کنند.
آنها چیزهایی که برای ‌سال‌ها
آزارشان داده است را می‌بخشند.
آنها همه خیانت‌ها
حتی بی‌وفایی‌ها را می‌بخشند.
زیرا آنها بر مراقبت از یکدیگر تمرکز دارند.
پس چه چیزی آنها را از
یکدیگر جدا می‌کند؟
بهترین کلمه‌ای که من
برای توصیف آن دارم قابل اتکا بودن،
یا فقدان آن است.
آیا شریک شما پشتیبان شما هست؟
این پشتیبانی دو شکل دارد.
اول، آیا می‌توانید به شریک خود در مورد
آنچه که قصد انجام آن را دارد اعتماد کنید؟
آیا آنها همانگونه که می‌گویند عمل می‌کنند؟
دوم،
اگر برای مثال،
شما بیرون باشید
و مورد حمله کسی قرار بگیرید،
یا مثلاً از بیماری
‌ ناتوان‌کننده‌ای رنج می‌برید،
آیا شریک شما پا پیش می‌گذارد
و کارهایی که لازم است
تا شما احساس حمایت
و امنیت کنید را انجام می‌دهد؟
مشکل در اینجاست:
اگر شما دارید با کهنسالی مواجه می‌شوید،
و شریک شما کاری برای شما نمی‌کند،
و در حقیقت شما مجبور باشید
آن کارها را برای او انجام دهید،
می‌توان گفت که رابطه شما شکننده است،
به نظر می‌رسد بهتر باشد شما از این رابطه
خارج شوید تا اینکه در آن باقی بمانید.


در نتیجه باید پرسید آیا شریک شما، وقتی که
کمک لازم دارید برای کمک به شما حاضر است؟
توقع نداریم همیشه، ۸۰ درصد مواقع،
اما خصوصاً اگر برای شما واقعاً اهمیت دارد.
پس قبل از اینکه متعهد به انجام کاری برای
همسرتان شوید به دقت در مورد آن بیندیشید.
بهتر است که به اندازه‌ای متعهد شوید
که قادر به انجام آن باشید
نه اینکه بخواهید برای خوب جلوه دادن خود
به کارهایی متعهد شوید
و سپس نتوانید از عهده آن برآیید.
و اگر واقعا چیزی برای شریک شما مهم باشد
و شما به انجام آن متعهد شده‌اید،
مطمئن شوید که از پس هر مانعی
برای انجام آن برخواهید آمد.


اینها چیزهایی است که باید دنبال آن باشید.
البته لازم نیست نگران‌ باشید
چون این چیزها را می‌توانید
در رابطه‌ای که هم اکنون
شکل گرفته است نیز ایجاد نمایید.


من معتقدم مهم‌ترین تصمیمی که
شما ممکن است بگیرید،
این است که چه کسی را می‌خواهید
به عنوان شریک زندگی خود انتخاب کنید.
این است که چه کسی را می‌خواهید
به عنوان پدر یا مادر فرزندان خود انتخاب کنید.
و البته احساسات عاشقانه هم اهمیت دارند.
احساسات چیزی بزرگ و زیبا و حیرت‌آور است.
اما برای گرفتن بزرگترین تصمیم زندگی‌مان،
لازم است فکری آگاه و مدبرانه را
به قلبی عاشق و پرشور اضافه کنیم.


متشکرم.


(تشویق)

