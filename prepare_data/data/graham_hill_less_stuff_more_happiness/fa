
توي این جعبه چیه؟
هر چي كه هست باید خيلي مهم باشه،
چون من با اون سفر كرده‌ام، جابه‌جاش كرده‌ام
از يه آپارتمان به آپارتمان ديگه و آپارتمان دیگه.


( خنده تماشاگران)


( تشویق تماشاگران)


به نظر آشنا میاد؟
میدونستيد ما آمریکایی‌ها
حدود سه برابر فضاي بيشتر
از چيزي كه پنجاه سال پیش داشتيم، داريم؟
سه برابر.
خب شاید فکر کنید، با اين‌همه فضای بيشتر،
ما مي‌تونيم جای بيشتري برای همه وسايل‌مان داشته باشیم.
نه.
صنعت جدیدي در شهر ايجاد شده،
يه صنعت 22 میليارد دلاری با فضاي 2.2 ميليارد فوت مربعي
براي انبارهای شخصی.
خب، فضاي ما سه برابر بيشتر شده،
اما چنان خریدارهای خوبی شدیم
که باز هم جاي بیشتری نیاز داریم.
خب این به كجا ختم میشه؟
بدهی‌هاي فراوان روی کارت اعتباری،
و يه دنيا تاثيرات زيست‌محيطي،
و شاید اتفاقی نباشه،
كه سطح رضايت ما همسطح پنجاه سال گذشته‌ است.


بسیار خوب، من اینجا هستم که بگم راه بهتری هم هست،
که در آن کمتر عملا مي‌تونه با بیشتر برابر باشه.
شرط می‌بندم که بیشتر ماها در برخي موارد
شادی حاصل از کمتر را تجربه‌ کرده‌ایم:
[مثلا در] کالج— در خوابگاه‌تان،
هنگام سفر- در يك اتاق هتل،
در اردوگاه- اساسا" بدون هیچ چیز،
يا شاید در یک قایق.
اون مورد برای شما هرچه كه بوده، شرط میبندم، در كنار چیزهای دیگر،
به شما آزادی بیشتر و
وقت بیشتری داده.
خب من مي‌خوام بگم
که وسائل کمتر و فضای کمتر
مساويه با يك جاي كوچكتر.
در واقع این يه روش بسیار عالی برای پس‌انداز يه مقدار پوله.
و به شما راحتی بیشتری در زندگیتون ميده.


به همين خاطر، من پروژه‌ای را شروع کردم به نام " اصلاح زندگی" در وب سایت lifeedited.org
تا اين موضوع را پیش ببرم
و راه‌حل‌هاي بزرگی در اين حوزه پيدا كنم.
قدم اول: مساله آپارتمان 420 فوت مربع و انباشته از وسايلم در منطقه منهتن را
با شرکای Mutopo and Jovoto.com در ميان گذاشتم.
من همه اینها را خواستم—
دفتر کار خانگی، فضای غذاخوری برای ده نفر،
جايي برای مهمانان،
و همه وسائل کایت سواریم.
با بیش از 300 طراح داخلی از سراسر جهان،
من جعبه جواهر کوچکم را به‌دست آوردم.
با خرید یک خونه 420 فوت مربعي( 39 متر مربعي)
به جاي يه خونه 600 فوت مربعي(56 متر مربعي)،
بلافاصله 200 فوت مربع صرفه‌جويي کرده‌ام.
فضای کوچکتر تجهيزات کوچکتري مي‌خواد—
اینجا هم يه مقدار ديگه پول صرفه‌جوئی ميشه،
و در كنار آن تاثيرات زيست‌محيطي كمتري هم ايجاد ميشه.
و چون این واقعا"
برای یک مجموعه لوازم گلچين شده — يعني وسائل مورد علاقه من—طراحی شده بود
و واقعا برای من طراحی شده بود،
من از اينكه آنجا زندگي مي‌كنم خيلي هیجان‌زده هستم.


خب، چطور ميشه کوچک زندگی کرد؟
سه رویکرد اصلی هست.
اول از همه، باید بیرحمانه اصلاح کنی.
ما باید شاهراه‌هاي زندگیمان را پاکسازي کنیم.
و این تيشرت که چند ساله نپوشیدمش؟
وقتشه که بندازمش دور.
باید چیزهای زائد را از زندگیمون بندازيم بیرون،
و بايد یاد بگيریم که مانع ورود آنها بشیم.
بايد قبل از هر خرید فکر کنیم.
و از خودمان بپرسیم،
" آیا خريد اين واقعاً منو خوشحال‌تر خواهد کرد؟ حقيقتاً؟"
به هرترتيب،
ما باید خريد كنيم و يه سري وسائل عالی داشته باشیم.
اما وسایلی می‌خوایم که چند سال آنها را دوست داشته باشیم،
نه صِرف یک وسیله.


دوم: عبارت تاكيدي جديد ما:
کوچيک جذابه.
ما بهر‌ه‌وری فضا را می‌خوایم.
ما وسايلي رو می‌خوایم که
برای استفاده در مدت زمان زیاد طراحي‌شده باشن،
نه صرفا براي یه مورد نادر.
چرا یک اجاق گاز شش شعله داشته باشيم
وقتی که از سه تاي آن هم به ندرت استفاده می‌کنیم؟
خب ما چيزهايي رو مي‌خوايم كه مجموعه باشن و توي هم جا بشن،
چيزهايي رو می‌خوایم كه روي هم جمع بشن، دیجیتالیزه باشن.
می‌تونید کاغذ،
کتاب ، فیلم بردارید
و بعد ناپدیدش کنید— این جادوئیه.


و سرانجام اينكه، ما فضاها و وسايل خانه چند منظوره می‌خوایم—
یک روشویی كه با يه توالت تركيب شده،
میز غذايي که تبدیل به تخت خواب ميشه—
همان فضا،
یک میز کناري کوچک
كه قابل بزرگ شدن برای نشستن ده نفر است.
در اينجا در طرح برنده "اصلاح زندگی" در بازسازي يك خانه،
ما یک دیوار متحرک را با اثاثیه متحرك تركيب كرديم
تا فضاي بيشتري داشته باشيم.
به میز قهوه نگاه کنید—
این ميز از طول و عرض
به اندازه نشستن ده نفر بزرگ می‌شه.
دفتر کار من تا شد و کنار رفت،
به آسانی پنهان شد.
تخت خوابم با اشاره دو انگشت از ديوار بالا رفت.
مهمانان؟ دیوار متحرک را حرکت بديد،
و چندتا تخت تاشده برای مهمانان داشته باشید.
و البته، سينماي خانگي من.


خب من نمیگویم که همه بايد
در 420 فوت مربع فضا زندگی کنن.
اما منافع اصلاح زندگی را در نظر داشته باشيد.
از 3000 به 2000
از 1500 به 1000 فوت مربع.
بیشتر ماها، شاید همه ما،
برای چند روزی در اينجا
با چند تا چمدان،
با یک فضای کوچک، در يك اتاق هتل شايد خيلي خوشحال باشیم.
بنابراين، وقتی به خانه میروید و از در وارد می‌شيد،
یک ثانیه صبر کنين و از خودتان بپرسین،
" آیا میتوانم "زندگيم را به سبك كوچكتر اصلاح" کنم؟
آیا اينكار به من آزادی بیشتري ميده؟
شاید یک کم وقت بیشتر؟


توي این جعبه چیه؟
این واقعا" مهم نیست.
میدونم که بهش نياز ندارم.
در جعبه شما چیه؟
شاید، فقط شاید،
کمتر بتوانه با بیشتر برابر باشه.
بنابراين، اجازه بديد جا را
برای وسائل خوب فراهم کنیم.


سپاسگزارم.


( تشویق تماشاگران)

