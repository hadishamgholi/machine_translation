
در‌ مقاطعی از زندگی،
تقریباً دل همه ما شکسته است.


بیمار من کتی عروسی خود را هنگامی که
در مدرسه راهنمایی بود برنامه‌‌ریزی کرد.
او با شوهر آینده‌اش دیدار کرد
که ۲۷ سال داشت،
یک سال بعد نامزد کردند
و یک سال بعد هم ازدواج کردند.
اما وقتی کتی ۲۷ ساله شد
نتوانست همسری پیدا کند.
یک توده در سینه‌اش پیدا شد.
چندین ماه شیمی درمانی
و عمل‌های دردناک را تحمل کرد،
و زمانی که آماده بود که با کسی قرار بگذارد
یک توده دیگر در سینه دیگرش پیدا شد
و مجبور شد دوباره
تمام آن کارها را تکرارکند.
با اینکه کتی بهبود پیدا کرد
و مشتاق بود تا به محض اینکه
ابروهایش دوباره رشد کرد
جستجوی همسر را از سر بگیرد.
وقتی قصد دارید در نیویورک قرار بگذارید
باید طیف وسیعی از احساسات را ابراز کنید.


(خنده)


کمی بعد، او با ریچ ملاقات کرد و عاشقش شد.
رابطه آنها همان چیزی بود
که آرزویش را می‌کرد.
شش ماه بعد،
بعد از یک هفته عاشقانه در نیوانگلند،
ریچ در رستوران خیال انگیز
مورد علاقه آنها میزی رزرو کرد.
کتی می‌دانست قصد دارد از او خواستگاری کند،
و نمی‌توانست هیجانش را کنترل کند.


اما آن شب ریچ از او خواستگاری نکرد.
او از کتی جداشد.
همانطور که عمیقاً مراقب
کتی بود — و واقعا بود —
اما عاشقش نبود.


کتی خرد شد.
قلبش واقعاً شکست و حالا با
بهبودی دیگری روبه‌رو است.
اما پنج ماه بعد از جدایی،
کتی هنوز نمی توانست به ریچ فکر نکند.
قلبش واقعا شکسته بود.
سوال اینجاست:
چرا؟
چرا این زن قوی و مصمم
نمی‌توانست از همان منابع عاطفی استفاده کند
که در چهار سال درمان سرطان داشت؟
چرا بیشتر ما وقتی تلاش می‌کنیم
یک دل شکستگی را ترمیم کنیم
دست و پا می‌زنیم؟
چرا سازوکاری که
ما را از همه چالش‌های زندگی عبور می‌دهد
اینقدر بد دربرابر دل شکستگی کم می‌آورد؟


در بیش از ۲۰ سال فعالیت خصوصی،
افرادی ازهر سن و پیشینه‌ای دیده‌ام،
با یک جور دل شکستگی روبرو می‌شوند
و چیزی که آموختم این است:
وقتی دلتان شکست،
همان غریزه‌ای که معمولا به آن تکیه می‌کنید
به کرات شما را به راه غلط می‌کشاند.
واقعاً نمی‌توانید به آنچه که
ذهنتان می‌گوید اعتماد کنید.


برای مثال، ما از مطالعاتی که
روی افراد دل شکسته انجام شده دریافتیم
که داشتن یک درک شفاف
از دلیل پایان یک رابطه،
برای توانایی ما در ادامه دادن
به زندگی بسیار مهم است.
با وجود این بارها،
وقتی ما با یک توضیح ساده و صادقانه
مانند چیزی که ریچ به کتی گفت روبرو می‌شویم
آن را رد می‌کنیم.
وقتی دل شکستگی چنان دردهای
عاطفی بزرگی به وجود می‌آورد،
ذهن ما می‌گوید علت هم باید
به همان اندازه بزرگ باشد.
و این تصور چنان قدرتمند است،
و هر چقدرهم منطقی و باثبات باشیم
فرضیه‌های مرموز 
و توطئه آمیزی که وجود ندارند
به ذهن ما خطور کند.
کتی متقاعد شد که حتما در طول
تعطیلات رمانتیک آنها رخ داده است
که ریچ را در این رابطه سرد کرده است
و کتی را برای فهمیدن آن به فکر فرو برد.
و ساعت‌های زیادی لحظه به لحظه سفرشان را
در ذهنش مرور کرد
تا نشانه‌هایی که وجود نداشت پیدا کند.
ذهن کتی وادارش می‌کرد
تلاش بیهوده‌ای را آغاز کند.
اما چه چیزی او را مجبور کرد
ماه‌ها به آن فکر کند؟


دل شکستگی مرموزتر از آن است
که ما فکر می‌کنیم.
یک دلیل وجود دارد
تا چندبار در یک چاه بیفتیم
حتی وقتی می‌دانیم حال ما را بدتر می‌کند.
مطالعات روی مغز نشان داده است
که پایان دادن به یک رابطه عاطفی
مانند همان سازوکاری در مغزعمل می‌کند
وقتی یک مصرف کننده موادی
مثل کوکایین یا تریاک را ترک می‌کند.
کتی داشت ترک کردن را تجربه می‌کرد.
و وقتی نمی‌توانست هرویین بودن
با ریچ را بدست بیاورد،
ذهن ناخودآگاهش متادون خاطراتش
با ریچ را انتخاب می‌کرد.
غرایزش به او می‌گفتند
او سعی در حل رمز و رازی دارد،
اما آنچه واقعا انجام می‌دهد
اصلاح او بود.
این چیزی است که درمان دل شکستگی را
بسیار سخت می‌کند.
مصرف کنندگان می‌دانند اعتیاد دارند.
آنها وقتی تزریق می‌کنند می‌دانند.
اما افراد دل شکسته نمی‌‌دانند.
اما شما الان می‌دانید.
و اگر قلب شما شکسته شود،
نمی‌توانید آن را نادیده بگیرید.
همان قدر که هوس را می‌فهمید
باید این را بفهمید،
با مرور خاطرات،
با هر پیامی که ارسال می‌‌کنید،
تعقیب کردن شریک قبلی‌تان
در رسانه‌های اجتماعی،
فقط دارید اعتیاد خود را تقویت می‌کنید،
درد احساسی خود را عمیق می‌کنید
و بهبودی خود را پیچیده‌تر می‌کنید.


غلبه بر دل‌ شکستگی یک سفر نیست.
یک مبارزه است و دلیل شما
بزرگترین سلاح شماست.
هیچ توضیحی برای جدایی رضایت بخش نیست.
هیچ منطقی دردی را 
که احساس می‌کنید از بین نمی‌برد.
پس دنبال کسی نگرد، منتظر کسی نباش،
فقط آنچه را که به تو داده شده قبول کن
یا خودت یکی بساز
و بعد مسئله را به نتیجه بسپار.
چون شما به آن حصار برای مقاومت
در برابر این اعتیاد نیاز دارید.
شما یک چیز دیگر هم نیاز دارید:
باید راضی به رها کردن شوید،
تا قبول کنید که تمام شده است.
وگرنه ذهن شما امیدتان را تقویت می‌کند
و شما را عقب می‌کشد.
وقتی دلتان می‌شکند امید می‌تواند
به شدت تخریب کننده باشد.


دل شکستگی یک کنترل‌گر ماهر است.
قابل توجه است که ذهن ما به راحتی
دقیقاً برعکس کاری را انجام می‌دهد
که برای بهبودی نیاز داریم.
یکی از تمایلاتی که هنگام دل شکستگی داریم
ستودن فردی است که رابطه را پایان داده است.
ساعت‌ها به لبخندش فکر می‌کنیم،
چقدر حال ما را خوب می‌کرد،
زمانی که از کوه بالا می‌رفتیم
و زیر ستاره‌ها عشق‌بازی می‌کردیم.
همه این‌ها احساس خلأ ما را
دردناک‌تر می‌کند.
این را می‌دانیم.
اما همچنان به ذهنمان اجازه می‌دهیم
ضربه‌های شدید پی‌در‌پی به ما بزند
انگار با لیست آهنگ پرخاشگر اسپاتیفای
خودمان را گروگان گرفته‌ایم.


(خنده)


دل شکستگی باعث می‌شود
آن فکرها به ذهن شما خطور کند.
برای جلوگیری از آرمان‌سازی
باید‌ ستایش‌ها را
با یادآوری عیب‌ها متعادل کنید
نه با خنده‌ها،
اینکه چه حس بدی در شما بوجود آورده،
بعد از عشق ورزیدن
هنگام پایین آمدن از کوه گم شدید.
مثل دیوانه‌ها با هم دعوا کردید
و دو روز با هم حرف نزدید.
من به بیمارانم می‌گویم یک لیست از همه
ویژگی‌های کسی که
به درد شما نمی‌خورد جمع‌آوری کنید،
همه ویژگی‌ها، همه کج‌خلقی‌ها،
و آن را در تلفن‌تان نگه دارید.


(خنده)


وقتی این لیست را داشته باشید
باید از آن استفاده کنید.
وقتی حتی یک نشانه
از خیال پردازی پیدا می‌کنم
یا هر بار کمترین بویی
از خاطرات به مشامم برسد،
می‌گویم، «تلفن لطفاً.»


(خنده)


ذهن شما می‌خواهد به شما بفهماند
که آن ویژگی‌ها بی‌عیب بودند.
اما نه آنها و نه رابطه‌تان این‌طور نبود.
و اگر بخواهید برآنها فائق بیایید
باید بارها آن را برای خود
یادآوری کنید.


هیچ کدام از ما در برابر
دل شکستگی مصون نیستیم.
یکی از بیمارانم، میگوئل که ۵۶ سال داشت
و مدیر ارشد یک شرکت نرم‌افزاری بود،
۵ سال بعد از مرگ همسرش
سرانجام تصمیم گرفت دوباره
یک رابطه را شروع کند.
خیلی زود با شرون ملاقات کرد،
و یک عشق سریع را پی گرفت.
بعد از یک ماه همدیگر را
به فرزندانشان معرفی کردند،
و بعد از دو ماه با هم
در یک خانه زندگی کردند.
وقتی این زوج میان‌سال رابطه خود را
شروع کردند درنگ نکردند.
مثل اینکه فیلم «درواقع، عشق»
و فیلم «سریع و خشن» با هم ترکیب شده‌اند.


(خنده)


میگوئل شادتر از سال‌های قبل بود.
اما شب قبل از اولین سالگردشان،
شرون ترکش کرد.
او تصمیم گرفته بود به ساحل غربی
نقل مکان کند تا به فرزندانش نزدیکتر باشد.
او دیگر یک رابطه طولانی مدت را نمی‌خواست.
میگوئل به شدت غافلگیر و ناراحت شد.
چندین ماه در کار عملکرد درستی نداشت
و در نتیجه تقریبا شغلش را از دست داد.
نتیجه دیگر دل شکستگی
این است که حس تنهایی و درد
به عملکرد منطقی ما آسیب می‌رساند،
به خصوص زمانی که کارهایی را انجام می‌دهیم
که پیچیده‌اند و نیاز به استدلال دارند.
و به طور موقت بهره هوشی را پایین می‌آورد.


اما این شدت غم میگوئل نبود
که کارمندانش را دست پاچه کرد؛
بلکه استمرار آن بود.
میگوئل هم به خاطر همین گیج شده بود
و واقعاً به خاطر آن خجالت می‌کشید.
در جلسه‌ای با من گفت، «من چه مشکلی دارم؟»
«برای کدام آدم بالغی یک سال طول می‌کشد
تا یک رابطه یک ساله را فراموش کنند؟»
در واقعا خیلی‌ها اینطور هستند.


دل شکستگی همه نشانه‌های محرویت و غم سنتی
مثل بی‌خوابی، به هم ریختگی
و اختلال عملکرد سیستم
ایمنی را منتشر می‌کند.
چهل درصد افراد افسردگی قابل سنجش
بالینی را تجربه می‌کنند.
دل شکستگی یک آسیب روانی پیچیده است
که به چندین طریق بر ما اثر می‌گذارد.
برای مثال، شرون خیلی اجتماعی
و فعال بود.
او هر هفته مهمانی می‌گرفت.
او و میگوئل به همراه زوج‌های دیگر
به سفرهای کمپینگ می‌رفتند.
با اینکه میگوئل مذهبی نبود،
هر یکشنبه شرون را در رفتن
به کلیسا همراهی می‌کرد،
حضار در کلیسا هم او را پذیرفته بودند.
میگوئل تنها دوست‌دخترش را از دست نداد؛
بلکه کل زندگی اجتماعی‌اش،
و انجمن حمایت‌گر
کلیسای شرون را هم از دست داد.
او هویتش به عنوان یک زوج را از دست داد.
حالا میگوئل دریافت که این جدایی،
چه خلاء بزرگی در زندگی‌اش بجا گذاشته است.
اما متوجه این نشد
که این جدایی فراتر از یکی بوده است.
و این بسیار مهم است،
نه بخاطر اینکه می‌تواند
ویرانگر بودن دل شکستگی را شرح دهد،
بلکه بخاطر اینکه به ما می‌گوید
چطور با آن کنار بیاییم.
برای ترمیم قلب شکسته‌تان،
باید این خلأهای زندگی را بشناسید
و آنها را پر کنید،
همه آنها را.
خلاهای هویت شما:
باید هویت و زندگی خود را دوباره بسازید.
خلاهای زندگی اجتماعی‌تان،
فعالیت‌های از دست رفته،
حتی جاهای خالی عکس‌هایی
که زمانی روی دیوار بودند.
اما هیچ کدام از اینها کاری نمی‌کنند
مگر اینکه اشتباه‌هایی که شما را
به عقب باز می‌گردانند تکرار نکنید،
جستجوهای بی‌فایده برای توضیحات،
ایده‌آل سازی شریک قبلی زندگی‌تان
بجای تمرکز بر حضور اشتباه او در زندگی‌تان،
تحسین افکار و رفتارهایی که هنوز نقش مهمی
در فصل جدید زندگی شما دارند
زمانی که آنها نباید اضافی باشند.


فائق آمدن بر دل شکستگی سخت است،
اما اگر فریب ذهنتان را نخورید
و قدم‌هایی برای درمان بردارید،
می‌توانید به طور قابل توجهی
از دردتان بکاهید.
و تنها شما نیستید
که از این کار سود می‌برید.
بیشتر در کنار دوستان‌تان هستید،
بیشتر با خانواده در ارتباط خواهید بود،
بدون اشاره به میلیاردها دلار
از سود از بین رفته
که می‌توان از آن اجتناب کرد.


پس اگر کسی را می‌شناسید که دلش شکسته است،
همدردی کنید،
چون حمایت اجتماعی برای
بهبودی آنها بسیار مهم است.
و صبور باشید،
چون بهبودی آنها بیشتر از آنچه که
فکر می‌کنید طول می‌کشد.
و اگر شما صدمه دیده‌اید،
این را بدانید که:
این کار سخت است،
این یک مبارزه درون ذهن‌تان است،
و برای پیروزی باید سخت‌کوش باشید.
اما شما سلاح‌هایی دارید.
می‌توانید بجنگید.
و درمان خواهید شد.


سپاسگزارم.


(تشویق)

