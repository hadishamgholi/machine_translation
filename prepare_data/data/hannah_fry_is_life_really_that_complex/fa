
خیلی ممنون.
من هانا فرای هستم، همه کاره.
و امروز به این سوال می‌پردازم:
آیا زندگی واقعاً اینقدر پیچیده است؟
حالا، من فقط نه دقیقه فرصت دارم تا بتوانم
پاسخی به شما ارائه دهم،
پس این پاسخ را به سادگی 
به دو بخش تقسیم می‌کنم:
بخش اول: بله؛
و پس از آن، بخش دوم: خیر.
یا دقیق‌تر بگویم: خیر؟


(خنده)


پس ابتدا اجازه دهید توضیح دهم که
منظور از واژه‌ی "پیچیده" چیست.
حالا، می‌توانم تعریف‌های رسمی متعددی ارائه
دهم،
اما به عبارت دیگر،
هر مشکلی در پیچیدگی، چیزی است که اینشتین و
همتایانش قادر به انجام آن نیستند.
پس، بیایید تصور کنیم—
اگر نشانگر کار کند... کار کرد.
اینشتین در حال اسنوکر بازی کردن است.
او شخص باهوشی است، پس می‌داند که وقتی
به گوی سفید ضربه می‌زند،
می‌تواند برایتان معادله بنویسد
و دقیقاً بگوید توپ قرمز در کجا
به کناره‌ها برخورد می‌کند،
با چه سرعتی حرکت کرده و در چه نقطه‌ای
متوقف می‌شود.
حالا اگر این توپ‌های اسنوکر را در مقیاس
منظومهٔ شمسی در نظر بگیریم،
باز هم اینشتین می‌تواند به شما کمک کند.
قطعا، فیزیک تغییر میک ند،
اما اگر می‌خواستید در مورد مسیر زمین به
دورخورشید بدانید،
اینشتین می‌توانست معادله‌ای بنویسد
که بگوید زمین و خورشید هر لحظه
کجا قرار دارند.
حالا، با افزایش شگفت‌انگیزی در سختی،
اینشتین می‌توانست ماه را در
محاسباتش در نظر بگیرد.
ولی هرچقدر که سیاره‌های بیشتری اضافه
می‌کنید، مثلا مریخ و مشتری،
مسئله برای انیشتن بسیار سخت می‌شود
که با کاغذ و قلم حل شود.
حالا، به طور عجیبی، به جای
داشتن مشتی سیاره
میلیون‌ها یا حتی میلیاردها شی داشتید،
مشکل بسیار آسان‌تر می‌شد،
و باز انیشتن می‌توانست آن را حل کند.
بگذارید منظورم را توضیح دهم،
با تغییر مقیاس این اشیا به اندازه مولکولی.


اگر مسیرنامنظم یک مولکول هوا 
را ردیابی می‌کنید،
به طورقطع امیدی نداشته باشید.
ولی وقتی میلیون‌ها مولکول هوا با هم دارید،
به گونه‌ای عمل خواهند کرد
که قابل پیش‌بینی، قابل سنجش
و خوش رفتارباشد.
و خدا را شکر که هوا درست رفتار می‌کند،
چون اگر نمی‌کرد،
هواپیماها سقوط می کردند.
حالا در یک مقیاس بزرگتر
در سراسر دنیا
این ایده برای تمام 
مولکول‌های هوا یکسان است.
درست است که نمی‌توانید یک قطره
باران را بگیرید
و بگویید از کجا آمده یا
به کجا می‌رسد.
ولی با قطعیت خوبی می‌توانید بگویید
که آیا فردا ابری است؟
همینطوری است.
در زمان انیشتن
همینقدر دانش پیشرفت کرد.
مسائل کوچک با بخش‌های کم
با اثرات متقابل ساده،
یا می‌توانستیم مسائل بزرگ میلیون‌ها شی
و تعاملات
ساده را حل کنیم.
در مورد چیز‌های میانی چه؟


خب هفت سال قبل از فوت انیشتن،
یک دانشمند امریکایی به نام
وارن ویور به این نکته اشاره کرد
گفت که روش علمی از یک
منتهی به منتهی دیگر میرود
و حد میانی بزرگی را
دربرنمیگیرد
در همین حد میانی دانش پیچیده جای دارد
و این منظور من از پیچیده است.
حالا متاسفانه تقریباً تمام مسائلی
که در ذهن میآیند.
که درمورد رفتار آدمها است
در همین حد میانی است
اینشتن نمی‌دانست
چگونه حرکت یک جمعیت را مدل کند
تعداد زیادی آدم وجود دارد
تا تک تک ببینیمشان
و خیلی کم تا مانند هوا باشند.
همچنین افراد مستعدند که تصمیم گیری کنند
که نخواهند طرف یکدیگر بروند.
که مسئله را بیشتر پیچیده میکند
همچنین انیشتن نمی‌تواند بگوید
سقوط بعدی بازار سهام کی خواهد بود.
انیشتن نمی‌تواند بگوید
چگونه مشکل بیکاری را بهبود ببخشیم.
حتی نمی‌تواند به شما بگوید
که آیفون بعدی عالیست یا افتضاح.
برای جمع بندی بخش یک: 
کلا به فنا رفتیم.
ابزار رویارویی با این مشکل را نداریم،
و زندگی بسیار پیچیده است.


ولی شاید امید باشد.
چون در سال‌های اخیر
ما شاهد ظهور حیطهٔ جدیدی از علم بودیم
با استفاده از ریاضیات
تا سیستم اجتماعی‌مان را مدل کنیم.
من فقط درمورد آمار و شبیه‌سازی
کامپیوتری حرف نمی‌زنم.
در مورد نوشتن معادله‌هایی
درباره جامعه‌مان حرف می‌زنم
که به ما کمک می‌کند بفهمیم چه خبر است
درست مثل توپ اسنوکر و پیش بینی وضع هوا.
این امر میسر شد چون مردم فهمیدند
می‌توانیم از آنالیز بین سیستم انسانی خویش
و دنیای فیزیکی اطراف ما بهره ببریم.


حال به طور مثال:
مسئله بسیار پیچیدهٔ مهاجرت به اروپا.
در واقع، آنطور که معلوم شده،
وقتی همه مردم را با هم می‌بینید،
به طور جمعی آن‌ها از قوانین
گرانش پیروی می‌کنند.
ولی به جای سیاره‌ها که بهم جذب می‌شوند،
این آدم‌ها هستند که بهم جذب می‌شوند،
دستمزد بالاتر، کیفیت بهتر زندگی
و بیکاری کمتر.
و به همین صورت که انسان‌ها
بیشتر به سمت فرصت‌ها می‌روند،
نزدیک به جایی که زندگی می‌کنند—
مثلا از لندن به کنت،
بجای لندن به ملبورن—
گرانش سیارات بسیار دور 
خیلی کمتر حس می‌شود.


خب یک مثال دیگر:
در۲۰۰۸ گروهی در یو‌سی‌ال‌ای
دنبال الگوهای
نقاط شایع دزدی در شهر بودند.
حال، نکته‌ای در مورد دزدی 
ایده قربانی تکراری است.
اگر گروهی از دزدان
در محدوده‌ای موفق به دزدی شوند،
می‌خواهند که در آن منطقه 
به دزدی ادامه دهند.
به همین منظور طرح خانه‌ها را می‌فهمند،
را‌ه‌های فرار
و تمهیدات امنیتی محلی در آنجا.
و این اتفاق همچنان تکرار می‌شود
تا زمانی‌ که ساکنین و پلیس
امنیت را افزایش دهند.
در این زمان دزدان به محل دیگری می‌روند.
توازن بین امنیت و دزدها است که
این نقاط شایع پویا در شهر را می‌سازد.
دقیقاً مثل همین روند است
که پلنگی نقاط خود را پیدا می‌کند،
به جز اینکه در مثال پلنگ
دزدی و امنیت نیست،
فرآیند شیمیایی است
که این الگوها را می سازد
و چیزی به نام دگردیسی.
ما در مورد دگردیسی نقاط
روی بدن پلنگ زیاد می‌دانیم.
شاید بتوانیم از این برای پیدا کردن نقاط
مستعد دزدی استفاده کنیم
و شاید بتوانیم استراتژی‌های جرایم را
بهتر بسازیم تا بتوانیم از آن جلوگیری کنیم.
گروهی در یو‌‌سی‌ال
که الان با پلیس میدلندز غربی
در مورد همین مسئله
کار می‌کنند.
می‌توانم برایتان مثال‌های بسیاری بزنم،
ولی می‌خواهم یکی از مثال‌های
تحقیق خودم را بگویم
از آشوب‌های لندن.


احتمال لازم نیست که بگویم
تابستان گذشته چه اتفاقی افتاد،
زمانی‌که لندن و انگلستان
برهه پایداری از
بدترین نوع خشونت و غارت را طی
بیش از ۲۰ سال تجربه کرد.
قابل درک است که نه فقط به عنوان یک جامعه
خواستیم که بفهمیم
دقیقاً عامل این آشوبها چه بود،
بلکه شاید برای تجهیز پلیس
به استراتژی‌های بهتر
برای رسیدن به نتیجه‌ای سریعتر در آینده.
الان نمی‌خواهم که جامعه شناسان حاضر
را ناراحت کنم،
به همین دلیل نمی‌توانم درمورد انگیزه شخصی
یک آشوبگر صحبت کنم،
ولی وقتی به آشوبگران
به طور کلی نگاه می‌کنید،
به طور ریاضی می‌توانید به یک فرآیند
سه مرحله ای آن را تقسیم کنید
و آنالیز‌های مربوطه را انجام دهید.


قدم اول: گروهی از دوستان را دارید
که هیچکدام درگیر آشوب نیستند،
ولی یکی از آن‌ها از کنار یک فوت لاکر 
که مورد حمله قرار گرفته است رد می شود،
و می رود و برای خودش یک
جفت کفش ورزشی نو برمی‌دارد.
به دوستش پیام می‌دهد،
"بیا به شورش".
و دوستش به او می‌پیوندد،
و بعد این دو به دوستان بیشتری پیام می‌دهند
که به آن دو می‌پیوندند،
و به دوستان بیشتری پیام می‌دهند
و بیشتر و بیشتر، همینطور ادامه دارد.
این فرآیند دقیق شبیه انتشار
ویروس بین جمعیت است.
اگر به مورد شیوع آنفولانزای مرغی
در چند سال پیش فکر کنید،
هر چه مردم بیشتری مبتلا شده بودند، 
مردم بیشتری را هم مبتلا می‌کردند.
و ویروس سریع‌تر پخش می‌شد
قبل از این که مسئولان بتوانند
وقایع را مدیریت کنند.
و اینجا دقیقاً همین فرآیند است.


بگذارید اینطور بگوییم، یک آشوبگر دارید
که تصمیم می‌گیرد آشوب کند.
کار بعدی این است که
جایی را برای آشوب انتخاب کند.
حالا چیزی که باید در مورد این آشوبگران
بدانید این است...
ای داد! نشانه‌گر رفت. 
درست شد.
چیزی که باید بدانید این است که
آن‌ها آماده دور شدن از
جایی نیستند که زندگی می‌کنند،
مگر اینکه جای آشوب واقعا جالبی باشد.


(خنده)


شما می‌توانید از روی این نمودار ببینید،
تعداد زیادی از آشوبگران
کمتر از یک کیلومتر جابجا شده‌اند
تا به جای مورد نظر برسند.
این الگو در مدل مصرف کننده‌ها 
در خرده فروشی‌ها دیده می‌شود،
مثلا انتخاب محل خریدمان.
مطمئنا مردم دوست دارند
به مغازه محلی برای خرید بروند،
ولی شما حاضرید که کمی دورتر بروید
اگر محل خرید خوبی باشد.
در برخی مقالات از این
همانندی استفاده شده است
و در برخی اخبار به آن
"خرید با خشونت" می‌گویند،
که احتمالاً از منظر تحقیق ما 
آن را خلاصه می‌کند.
اه! رو به عقب می‌رویم.


حال، قدم سوم.
سرانجام، آشوب در محل خودش است
و می‌خواهد که توسط پلیس دستگیر نشود.
آشوبگران همیشه از پلیس پرهیز می‌کنند،
ولی همیشه تا حدی امنیت در تعداد زیاد هست.
و از آن سو، پلیس با نیرو‌های محدود خود
تلاش می کند تا حد ممکن
از شهر محاظت کند،
آشوبگران را هرجا که باشد دستگیر کرده
و اثر بازدارنده ایجاد ‌کند.
و در واقع به نظر می‌رسد،
این مکانیزم بین این دو گونه،
در اینجا آشوبگران و پلیس
شبیه شکارچی با طعمه است.
می‌توانید روباه و خرگوش را تصور کنید،
خرگوشها تلاش می‌کنند همیشه
از روباه دوری کنند،
درحالی‌که روباه می‌گردد
تا خرگوش پیدا کند.
ما درمورد پویایی
شکارچی و طعمه زیاد می‌دانیم.
همچنین در مورد جریان 
خرید مصرف کننده‌ها .
همچنین میدانیم ویروس چطور از طریق
جمعیت پخش میشود


اگر این سه تمثیل را بگیریم و
به کار بگیریم،
می‌توان به یک مدل ریاضی رسید از آنچه اتفاق
افتاده است،
که قادر به تکثیر الگو‌های کلی
از خود آشوبگران است.
حالا که این را داریم می‌توانیم
بعنوان محیط کشت از آن استفاده کنیم
و شروع به صحبت کنیم
درمورد اینکه کدام بخش‌های شهر
مستعدتر هستند
و چه روشهایی را پلیس
می‌تواند اتخاذ کند
اگر قرار باشد دوباره این اتفاق بیفتد.
حتی ۲۰سال پیش از الگوسازی این
شکلی اصلاً صحبت نشده بود.
ولی فکر می‌کنم این مثال‌ها
وسیله بسیار مهمی هستند
در مقابله با مشکلات جامعه ما
و شاید درنهایت جامعه ما را بهبود بخشند.


برای نتیجه گیری: زندگی پیچیده است،
ولی شاید فهمیدنش حتما نباید پیچیده باشد.


ممنون.


(تشویق)

