
امروز می‌خواهم به چیزی اعتراف کنم،
اما در ابتدا می‌خواهم چند 
سوال از شما بپرسم.
چند نفر اینجا صاحب فرزند هستند؟
و چند نفر از شما مطمئن هستند
که می‌دانند چطور آنها را تربیت کنند
دقیقا به بهترین حالت؟


(خنده)


خب، نمی‌بینم که دست‌های زیادی بالا بروند
در مورد سوال دوم،
و این اعتراف من هم هست،
من سه تا پسر دارم،
آنها سه، نه و دوازده ساله هستند.
و من مثل شما و بیشتر والدین،
واقعیت اینست که من
هیچ ایده‌ای ندارم که چه کار می‌کنم.
من می‌خواهم آنها 
در زندگی شاد و سالم باشند.
اما نمی‌دانم چه کاری باید انجام دهم،
تا مطمئن شوم که آنها شاد و سلامت هستند.
کتاب‌های زیادی هستند،
که نصیحت‌های مختلف و متضادی می‌دهند،
می‌تواند واقعا گیج کننده باشد
پس، من بیشتر عمر فرزندانم، 
در حال یادگیری و اصلاح روشم بودم
درحالیکه چند سال پیش چیزی مرا تغییر داد
وقتیکه متوجه یک راز کوچک شدم
که ما در بریتانیا داریم.
که باعث شد اعتماد بنفس بیشتری
در پرورش فرزندانم پیدا کنم،
و روشن کرد که ما بعنوان جامعه 
چقدر می‌توانیم تمام کودکان را کمک کنیم.
می‌خواهم این راز را امروز با شما
در میان بگذارم.


در ۷۰ سال گذشته،
دانشمندان در بریتانیا هزارها بچه را
در طول زندگیشان تحت نظر داشتند
در یک تحقیق علمی بسیار جالب.
چنین تحقیقی تقریبا در 
هیچ جای دنیا وجود ندارد.
جمع‌آوری اطلاعات از هزارها بچه
واقعا کار پرقدرتی است،
چون می‌توانیم مقایسه کنیم 
بین آنهایی که مثلا
درسشان خوب است، یا سالم هستند
و یا بعد از بزرگ شدن، شاد و موفق هستند
و آنهایی که خیلی بیشتر درجا می‌زنند،
و بعد می‌توانیم تمام اطلاعاتی را که 
جمع کرده‌ایم مرور کنیم
و بفهمیم چرا زندگی آنها متفاوت 
از آب درآمد.


این مطالعه انگلیسی
در واقع داستان عجیبی دارد.
خب این در سال ۱۹۴۶ شروع شد،
تنها چند ماه بعد از اتمام جنگ،
وقتی دانشمندان می‌خواستند بدانند
که بچه‌دار شدن برای یک زن 
در آن زمان چگونه بود.
آنها این همه‌پرسی بزرگ 
مادران را انجام دادند
و در نهایت بدنیا آمدن هر کودک را ضبط کردند
که در انگلیس، اسکاتلند یا وییلز 
در یک هفته بدنیا آمدند.
که این حدود ۱۴,۰۰۰ نوزاد بود
سوالی که از این زنان کردند
بسیار متفاوت از سوالاتیست
که ما احتمالا امروز بپرسیم
بنظر بسیار قدیمی می‌آیند.
از آنهایی چیزهایی پرسیدند مثل
«در حاملگی،
آیا تمام جیره یک لیوان شیر در روز 
را خوردی؟»
«چقدر روی پیراهن، شکم بند،
لباس شب، شلوار جین یا سینه‌بند 
هزینه کردی؟»
و این سوال مورد علاقه من است:
«چه کسی از شوهرتان مراقبت می‌کرد 
وقتی شما با بچه در تخت بودید؟»


(خنده)


خب، این مطالعه دوران جنگ
درواقع آنقدر موفق شد
که دانشمندان دوباره آنرا انجام دادند.
آنها تولد هزارها نوزاد را که در سال ۱۹۵۸
بدنیا آمدند را ضبط کردند،
و هزارها بیشتر در سال ۱۹۷۰.
و دوباره آنرا سالهای اول ۱۹۹۰ انجام دادند،
و دوباره در تغییر هزاره.
در مجموع، بیش از ۷۰،۰۰۰ بچه
در این مطالعه بوده‌اند
در آن پنج نسل مختلف.
آنها گروه متولدین بریتانیا نام گرفته‌اند،
و دانشمندان برگشتند
و اطلاعات بیشتری ضبط کردند
از تمام این مردم، 
هر چند سال یکبار.
میزان اطلاعاتی که راجع به این آدمها 
تا بحال جمع شده
کاملا شگفت‌انگیز است.
اینها شامل هزارها کاغذ پرسشنامه
و حجم ترابایتی اطلاعات کامپیوتری می‌شود
دانشمندان همینطور بانک بزرگی از
نمونه‌های بافتی درست کردند،
که شامل میزانی مو، ناخن، دندان بچه
و DNA می‌شود.
آنها حتی ۹،۰۰۰ تا جفت جنین
از برخی از این تولدها جمع کرده‌اند،
که حالا در ظرفهای پلاستیکی در انبار امنی
نگهداری می‌شوند.
تمام این پروژه بسیار خاص شده است
طوریکه هیچ کشور دیگری در دنیا
نسلهایی از بچه‌ها را
با این ظرافت دنبال نکرده.
اینها انسان‌هایی در زمین هستند
که دقیق‌ترین مطالعه روی آنها شده،
و این اطلاعات برای دانشمندان 
بسیار ارزشمند شده،
که باعث تولید بیش از ۶،۰۰۰ مقاله 
و کتاب علمی شده.
ولی امروز من فقط می‌خواهم
روی یک یافته این مطالعه تمرکز کنم
شاید مهمترین کشفی که در این
تحقیق شگفت‌انگیز شده است.
و همینطور چیزیست که شخصاً
با آن ارتباط برقرار کردم
چون در مورد این است که چطور از علم 
به بهترین شکل برای بچه‌هایمان استفاده کنیم


خب اجازه بدید اول خبر بد را بگویم.
شاید بزرگترین پیام این تحقیق این است:
در فقر یا در محرومیت به دنیا نیا،
چون اگر بیایی،
احتمال بسیار بیشتری هست که
مسیر سختی در زندگی داشته باشی.
بسیاری از بچه‌ها در این مطالعه
در خانواده‌های فقیر بدنیا آمدند،
و یا در طبقه کارگر که در خانه‌های تنگی 
و یا با مشکلاتی دیگر بدنیا آمدند
و حالا روشن است که آن بچه‌های بی‌بهره
با احتمال بسیار بیشتری 
در تمام مراحل زندگی سختی داشتند.
آنها با احتمال بیشتری در مدرسه 
عقب تر از بقیه بودند
شغلهای بدتری گرفتند 
و درآمد کمتری داشتند.
شاید، این بنظر بسیار بدیهی می‌آید،
ولی برخی نتایج واقعا تعجب برانگیز بودند،
بچه‌هایی که شروع سختی در زندگی داشتند
همینطور احتمال بالاتری برای 
بیماری در بزرگسالی دارند
محتمل‌تر است که سنگین‌ وزن باشند
فشار خون بالاتری داشته باشند
و ده‌ها سال بعد،
به احتمال بیشتری حافظه بد 
و ضعف سلامتی خواهند داشت و زودتر می‌میرند.


خب من راجع به اینکه 
بعدها چه اتفاقی می‌افتد صحبت کردم
ولی برخی از این تفاوت‌ها 
در سنین بسیار پایینی نمایان می‌شود.
در یک تحقیق،
بچه‌هایی که در فقر بزرگ شدند
تقریبا یک سال از بچه‌های ثروتمندتر 
در تستهای درسی عقب بودند
و این تا سن سه‌سالگی نمایان می‌شد.
این نوع از تفاوتها، بارها و بارها 
در تمام نسلها پیدا شده است.
به این معنیست که شرایط اولیه ما
اثر بسیار مهمی
در شکل‌گیری بقیه زندگی ما دارد.
و تدبیر اینکه 
چرا اینگونه است
از سخت‌ترین سوالاتیست که 
امروزه با آن روبرو هستیم.


خب این را داریم.
اولین درس برای زندگی موفق این است:
والدینتان را بسیار با دقت انتخاب کنید.


(خنده)


در یک خانواده فقیر و یا 
مشکل دار بدنیا نیایید.
خب، مطمئنم می‌توانید، 
مشکل کوچک را اینجا تشخیص دهید.
ما نمی‌توانیم والدینمان را 
و یا درآمدشان انتخاب کنیم،
ولی این تحقیق انگلیسی 
یک نوید مثبت هم می‌دهد
با نشان دادن اینکه، تمامی آنهایی که
شروع سختی داشتند
در شرایط سختی ختم نمی‌شوند.
همانطور که می‌دانید، بسیاری 
شروع سختی در زندگی داشته‌اند
ولی در نهایت در یک زمینه خاصی 
بسیار خوب عمل کرده‌اند
و این تحقیق شروع به 
توضیح این موضوع کرده است.


خب درس شماره دو این است:
والدین واقعا مهم هستند.
در این مطالعه،
بچه‌هایی که والدین مشتاق دارند
آنهایی که برای آینده فرزندانشان 
بلند‌پرواز بودند
با احتمال بیشتری توانستند
از پیامدهای شروع سخت رهایی یابند.
بنظر می‌آید والدین واینکه چه کار می‌کنند
واقعا مهم است.
مخصوصا در سالهای اولیه زندگی.


اجازه بدهید مثالی بزنم.
در یک مطالعه،
دانشمندان حدود ۱۷،۰۰۰ بچه را مطالعه کردند
که در سال ۱۹۷۰ بدنیا آمده بودند.
آنها تمام کوه اطلاعاتی که 
جمع کرده‌ بودند را غربال کردند
که بفهمند،
چه چیزی باعث شد که بچه‌هایی که 
شروع سخت داشتند
بتوانند نهایتا در مدرسه نتایج خوبی بگیرند
به زبان دیگر، کدامیک از آنها
بر محدودیت‌ها برنده شدند.
اطلاعات نشان داد که مهمترین
تفاوت در والدین بود.
داشتن والدین متعهد و علاقمند به کودک
در آن سال‌های اول زندگی
کاملا به موفقیت درسی کودکان 
در سال‌های آتی مرتبط بود
در واقع، کارهای کوچکی که 
والدین انجام می‌دهند
به نتایج خوب در کودکان ارتباط دارد.
صحبت کردن و گوش دادن به کودک،
با آنها به گرمی برخورد کردن،
به آنها حروف و شماره‌ها را یاد دادن،
بردن آنها به سفر و دیدارها.
روزانه کتاب خواندن برای آنها هم
بنظر بسیار مهم می‌آید.
خب در یک مطالعه،
بچه‌هایی که والدینشان برایشان 
هرشب کتاب می‌خواندند وقتی ۵ ساله بودند
و بعد به درس خواندنشان علاقه نشان می‌داند
در ۱۰ سالگی،
بطور قابل ملاحظه‌ای احتمال کمتری داشتند 
که در ۳۰ سالگی فقیر باشند.
نسبت به آنهایی که والدین آنها 
این کارها را نمی‌کردند.


حالا، مشکلات بزرگی در تحلیل 
اینگونه مطالعات وجود دارد.
این مطالعات نشان می‌دهد 
که کارهای خاصی که والدین انجام می‌دهند
به نتایج خوب در بچه‌ها مرتبط است،
ولی ما الزاما نمی‌دانیم که آن رفتارها
باعث این نتایج خوب شده‌اند،
و یا عوامل دیگری وجود دارند.
برای مثال ما باید ژنتیک را مدنظر بگیریم.
و این برای خودش سخنرانی دیگریست.


ولی دانشمندانی که در این 
تحقیق انگلیسی کار می‌کنند
سخت کار میکنند که دلایل واقعی را بیابند،
و این تحقیق خاص تحقیقیست 
که من بسیار دوست دارم
در این تحقیق،
به ساعت خواب حدود ۱۰،۰۰۰ کودک نگاه کردند
که در اوایل سالهای ۲۰۰۰ بدنیا آمدند.
آیا بچه‌ها همیشه 
در ساعات خاصی می‌خوابیدند،
یا در طول هفته 
در ساعات متفاوتی به خواب می‌رفتند؟
داده‌ها نشان می‌داد کودکانی که 
در ساعات مختلف به خواب می‌رفتند،
احتمال مشکلات رفتاری در آنها بیشتر است
و آنهایی که به منظم خوابیدن روی آوردند
در رفتارشان بهبود مشاهده شد
و این بسیار حیاتی بود،
چون اشاره به این موضوع داشت
که عادت ساعات خواب بود
که به این بچه‌ها 
کمک می‌کرد بهبود یابند


و یک مورد دیگر که
مورد توجه قرار دهیم
در این مورد
داشنمندان کودکانی را بررسی کردند
که برای سرگرمی کتاب می‌خواندند.
مثلا مجله یا کتاب مصور یا کتاب داستان
برمی‌داشتند و می‌خواندند.
داده‌ها نشان داد که بچه‌هایی که
برای سرگرمی ‌می‌خواندند
در ۵ و ۱۰ سالگی
با احتمال بیشتری در مدرسه 
موفقیت داشتند،
در امتحانات و بعدها در زندگی.
و نه تنها امتحان‌های مربوط به خواندن
بلکه آزمون‌های املا و ریاضیات هم همینطور.
در این تحقیق 
تمام عوامل غیرمنتظره را مدنظر قرار دادند
به کودکانی نگاه کردند 
که هوش یکسانی داشتند
و از طبقه اجتماعی یکسانی می‌آمدند،
پس بنظر می‌رسید که این خواندن بود 
که بچه‌ها را کمک می‌کرد
که در امتحانها به نتایج بهتری برسند،


خب در ابتدا،
من گفتم که اولین درس در این مطالعه
این است که در فقر و محرومیت 
به دنیا نیایید،
چون آن کودکان معمولا راههای سخت‌تری 
در زندگی سپری می‌کنند.
ولی بعد گفتم که والدین مهم هستند،
و اینکه تربیت خوب،
اگر این اسم را برایش بگذاریم،
کودکان را کمک می‌کند بر شرایط غلبه کنند
و بر محرومیت‌های اولیه پیروز شوند.
خب صبر کنید
آیا این به‌ این معنیست که نهایتا
فقر مهم نیست؟
می‌توانید بگویید مهم نیست اگر بچه
فقیر بدنیا آمده باشد —
اگر والدین خوبی داشته باشد،
آینده خوبی خواهد داشت.
من فکر نمی‌کنم این درست باشد.
این مطالعه نشان می‌دهد که فقر و والدین 
هر دو مهم هستند.
و یک تحقیق روی این مفاهیم عدد گذاشت،
طوریکه به کودکانی که 
در فقر بزرگ شده‌اند نگاه کرد
و اینکه در مدرسه چطور بودند.
داده‌ها نشان داد
حتی وقتی والدین آنها همه 
کارهای درست را می‌کردند
به موقع آنها را می‌خواباندند
و برایشان هر روز کتاب می‌خواندند 
و بقیه موارد
فقط به اندازه محدودی به بچه‌ها کمک کرد.
والدین خوب فقط تفاوت آموزشی را
بین فقیر و ثروتمند ۵۰٪ کم می‌کردند.
این به این معنیست که فقر 
زخم ماندگاری می‌گذارد
و این معنیست که اگر ما واقعا می‌خواهیم 
از موفقیت و خوب بودی
نسل بعد مطمئن شویم،
رویارویی با فقر بچگی 
کار بسیار حیاتی‌یست که باید انجام دهیم.


خب، تمام اینها برای من و شما 
چه معنی‌ای دارد؟
آیا اینجا درسهایی هست که ما
با خود ببریم و استفاده کنیم؟
بعنوان یک دانشمند و روزنامه‌نگار
دوست دارم علمی داشته باشم
که به مادر بودنم کمک کند
و می‌توانم به شما بگویم 
وقتی سر بچه‌تان داد می‌زنید
که بموقع بخوابد،
واقعا مهم است که مقالات علمی
کار شما را تایید بکنند.


(خنده)


و عالی نیست اگر فکر کنیم
که تمام کاری که باید برای 
کودکان شاد و موفق بکنیم
که با آنها صحبت کنبم، 
به آینده آنها علاقمند باشیم،
آنها را بموقع بخوابانیم،
و کتاب برای خواندن به آنها بدهیم؟
کار ما تمام می‌شد.


خب همونطوری که می‌دونید
جوابها به همین سادگی نیستند.
برای مثال، این مطالعات بر اثر عوامل
روی هزارها کودک بصورت متوسط نگاه می‌کند
ولی این الزاما نمی‌گوید این عوامل 
چطور کودک من و شما را کمک می‌کنند
و یا هر بچه‌ خاصی.
در نهایت هرکدام از بچه‌های ما
راه خود را خواهند رفت،
و آن قسمتی با ژنهایی که می‌گیرند 
مشخص خواهد می‌شود
و همینطور تمام تجربه‌هایی که 
در طول زندگی کسب می‌کنند،
که شامل ارتباطی که با ما
بعنوان والدینشان دارند می‌شود


به شما می‌گویم که من بعد از 
یاد گرفتن این چه کردم.
یک مقدار خجالت آور است.
متوجه شدم من آنقدر مشغول کار بودم،
و بطور وارونه‌ای
درگیر یادگرفتن و نوشتن 
این مطالعه جالب کودکان انگلیسی بودم
که روزهایی می‌شد که بندرت 
با کودکان انگلیسی خودم صحبت می‌کردم.
پس در خانه، ما زمان صحبت تعیین کردیم،
که فقط ۱۵ دقیقه در انتهای روز است
وقتی که با پسرها صحبت می‌کنیم 
و گوش می‌دهیم
من حالا تلاش بهتری می‌کنیم که بپرسم
امروز چه کار کردند،
و نشان دهم که برایم مهم است
که در مدرسه چه می‌کنند.
حتما سعی می‌کنم کتابی برای خواندن 
داشته باشند.
به آنها می‌گویم که برای آینده‌شان
رویاهای زیادی دارم
و می‌دانم که آنها می‌توانند خوشحال باشند 
و کارهای بزرگی بکنند.
نمی‌دانم که آیا هیچکدام از اینها 
اثری خواهد داشت،
ولی مطمئنم آسیبی برایشان
نخواهد داشت،
و شاید حتی برایشان 
اثر خوب داشته باشد


در نهایت، اگر ما کودکان شاد می‌خواهیم،
تمام کاری که می‌توانیم بکنیم 
این است که به علم گوش دهیم
و مسلماً،
به خود کودکانمان گوش دهیم.


متشکرم.

