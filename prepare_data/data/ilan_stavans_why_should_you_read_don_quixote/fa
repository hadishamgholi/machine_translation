
قهرمان رمان دون‌کیشوت،
سوار مَرکبش می‌شود
و می‌خواهد به حساب لشکر غول‌ها برسد.
از دید خودش، وظیفه دارد
که به نام بانوی محبوبش "دولسینه"
بر هیولاها پیروز شود.
با این وجود، این دلاوری بر
مبنای صحیحی استوار نیست.
چنان که مُلازمش سانچو پانزا،
بارها و بارها برایش توضیح
می‌دهد، آن‌ها غول نیستند،
بلکه فقط آسیاب‌های بادی هستند.
دون کیشوت دلسرد نمی‌شود،
ولی خیلی زود نیزهٔ تیزش
میان پرّه‌های آسیاب‌ها گیر می‌کند.
شوالیه هرگز نمی‌هراسد،
با غرور ایستادگی می‌کند و
حتی در ماموریتش ثابت‌قدم‌تر می‌شود.
این خلاصه‌ای بود از
آنچه بیشتر دون‌کیشوت را محبوب کرده،
داستان حماسی، پراحساس و بی منطقِ
آلونسو کیجانو است
که می‌شود
دون کیشوتِ خام‌دست اما دلیرِ لامانچا،
معروف به شوالیه با سیمای محزون.
اصل دون کیشوت در دو فصل منتشر شده
که در آن راوی دون‌کیشوت را
طی سفرش در شمال و مرکز اسپانیا
و جنگ با نیرو‌های شیطانی دنبال می‌کند.
برخلاف خود دون‌کیشوت
که در خیال کردن عالی بود،
خالقش، میگوئل دِ سروانتس،
هرگز نمی‌توانسته خیال کند کتابش،
پرفروش‌ترین رُمان تمام اعصار شود.
غیر از ۵ سال سرباز بودن،
و ۵ سال هم اسیر راهزنان بودن،
بیشتر عمر سروانتس به عنوان شاعر
و نمایشنامه‌نویسی در تقلا گذشت.
در اواخر دهه ۵۰ زندگی‌اش بود
که بزرگ‌ترین اثرش را خلق کرد:
هجوی حماسی بر رُمان‌های شوالیه‌ای.
در آن زمان،
کتاب‌های قرون وسطایی
شامل شرح ماجرا‌های شوالیه‌ها
و منشور اخلاقی‌شان،
در فرهنگ اروپایی غالب شده بودند.
سروانتس، خود به این سبک علاقه داشت
ولی از تکرار این کتاب‌های قطور
که بیشتر بر فتوحات قهرمانانه تاکید داشتند
تا بر شخصیت‌پردازی، خسته شده بود.
برای به چالش کشیدن آن‌ها دن‌کیشوت را نوشت
داستان یک مرد اشرافی، یک نجیب زاده عاطل
که روز وشبش را
به خواندن رُمان‌های شوالیه‌ای می‌گذراند.
او که با این داستان‌ها مجنون شده،
خودش را به شکل قهرمانی
برای مظلومین در می‌آورد.
همه اهالی روستایش،
تلاش می‌کنند او را قانع کنند
دست از دیوانگی‌اش بردارد،
و به قدری پیش می‌روند
که برخی از کتاب‌های ترسناکِ
کتابخانه‌اش را می‌سوزانند.
ولی دون کیشوت مهارشدنی نیست.
زره درخشان قدیمی را می‌پوشد،
اسب لاغرش را زین می‌کند،
و روستایش را در جستجوی افتخار ترک می‌کند.
رُمان سروانتس
قسمت‌هایی دارد که
به جزئیات مصائب شوالیهٔ دلیر می‌پردازد
و بر خلاف رمان‌های شوالیه‌ای
و شاید تمامی داستان‌های قبل خودش،
داستان سروانتس،
عمیقا زندگی شخصی قهرمان داستان را می‌کاود.
با پیش رفتن داستان، دون‌کیشوت با
گذر از دگرگونی‌های قابل توجه،
تکامل می‌یابد.
این آشکارسازی در یک اثر ادبی،
باعث شد بسیاری پژوهشگران، دون‌کیشوت را
اولین رمان مدرن بنامند.
و این تکامل شخصیت
در تنهایی صورت نمی‌گیرد.
از همان ابتدا، دون‌کیشوت
با ملازمی روستایی همراه می‌شود
به نام سانچو پانزا.
ترکیب سانچو و دون‌کیشوت،
مطالعه‌ای در تضادهاست:
یکی، واقع‌گرایی است فرومایه
در مقابل ایده‌آل‌گراییِ دیگری.
دوستی جالب توجه و پیش رونده‌شان،
معمولا به عنوان ماجرای اصلی
قهرمان و ملازمش شمرده می‌شود
.که قرن‌ها الهام‌بخش دوستی‌های تخیلی بود.
رمان دون‌کیشوت موفقیت عظیمی بود.
ویرایش‌های متعددش در سراسر اروپا
در قرن هفدهم منتشر شد.
حتی در امریکا،
جایی که کلیسا تمام رمان‌ها را
به‌خاطر انحراف گناه‌آلود ممنوع کرد،
مخاطبانی بودند که از ویرایش
زیرزمینی کتاب لذت بردند.
کتاب به قدری واکنش مثبت دربرداشت که
خوانندگان به شدت می‌خواستند
مشابهش هم بیاید.
بعد از این که یک نویسندهٔ رقیب سعی کرد
قسمت دومی برای دون‌کیشوت جعل کند،
سروانتس در پاسخ قسمت
دوم واقعی را منتشر کرد.
قسمت دوم که حال دیگر با قسمت اول،
به صورت متن کامل منتشر می‌شد،
داستان را از جایی که قسمت اول
تمام می‌شد ادامه می‌داد،
فقط الان دن‌کیشوت و
سانچو قهرمان مردم شده‌اند.
درست مانند دنیای واقعی،
سروانتس موفقیت رمانش را
در دنیای شخصیت‌هایش نیز آورده است.
این شبهِ آگاهیِ غیر قراردادی،
پیچیدگی فلسفی‌ای را پدید آورد،
چنان که شوالیه و ملازمش،
در معنای داستانشان تعمق می‌کنند.
متاسفانه، سروانتس
حق انتشار کتاب را خیلی ارزان فروخته بود.
او تنها با شهرت از دنیا رفت.
اما رساله‌اش در باب نیروی خلاقیت
و فردگرایی،
هنر،
ادبیات،
فرهنگ عامه،
و حتی انقلاب‌های سیاسی را
تحت تاثیر قرار داد.
دون‌کیشوت بحث می‌کند که
تخیلمان، به اعمالمان آگاهی بسیار می‌دهد
و ما را قادر به تغییر می‌کند،
و در واقع، از ما انسان می‌سازد.

