
من یک مترجم هستم.
من از زیست‌شناسی به ریاضیات ترجمه می‌کنم
و برعکس.
من مدل‌های ریاضی می‌نویسم،
مدل‌هایی که از سیستم‌های
معادلات دیفرانسیل تشکیل شده،
و به توصیف مکانیزم‌های زیستی
مثل رشد سلولی می‌پردازد.
اساسا مثل این کار می‌کند.
اول از همه من عناصر کلیدی را
شناسایی می‌کنم
که فکر می‌کنم با گذشت زمان
رفتار مکانیزم را هدایت می‌کنند.
سپس فرضیه‌هایی می‌سازم
درباره اینکه چطور این عناصر با سایر عناصر

و با محیط اطرافشان در ارتباط هستند.
ممکن است نتیجه نهایی به این شکل باشد.
سپس من این فرضیه‌ها را
به معادلات ریاضی ترجمه می‌کنم،
که ممکن است نتیجه نهایی به این شکل باشد.
در نهایت هم معادلاتم را تحلیل می‌کنم
و نتایج تحلیل را به زبان
زیست شناسی بر می‌گردانم.
ویژگی اصلی مدل سازی ریاضی این است
که ما بعنوان مدل‌ ساز، 
به اینکه مسائل چگونه هستند فکر نمی‌کنیم؛
بلکه به این فکر می‌کنیم
که این مسائل چطور عمل می‌کنند
ما به ارتباط میان افراد فکر می‌کنیم،
خواه این افراد سلول‌ها،
حیوانات یا انسان‌ها باشند،
و همچنین اینکه آنها چطور با هم
و با محیط‌شان تعامل دارند.
اجازه بدهید برای شما یک مثال بزنم.
وجه اشتراک روباه‌ها و سلول‌های ایمنی چیست؟
هر دو درنده هستند،
البته روباه‌ها خرگوش می‌خورند،
و سلول‌های ایمنی، سلول‌های مهاجم،
مثل سلول‌های سرطانی را می‌خورند.
اما از دید ریاضیات،
یک سیستم توصیفی معادلاتی مشابه
از نوع شکار-شکارچی
اثر متقابل روباه‌ها و خرگوش‌ها
و سلول‌های سرطانی و ایمنی را توصیف می‌کند.
در حوزه‌های علمی، سیستم‌های 
شکار-شکارچی بطور گستردهای
مورد مطالعه قرار گرفته‌اند.
این سیستم‌ها رابطه بین
دو گروه را بررسی می‌کنند
که بقای یکی به تغذیه کردن
از دیگری بستگی دارد.
و این سیستم‌های مشابه، ساختاری را
برای درک تعامل بین سلول‌های ایمنی 
و سرطانی فراهم می‌کنند.
جاییکه سلول‌های سرطانی شکار،
و سلول‌های ایمنی، شکارچی هستند.
و شکار سعی می‌کند از هر فریبی 
برای خورده نشدن استفاده کند،
از مخفی شدن گرفته
تا دزدیدن غذای شکارچی‌ها.
این موضوع می‌تواند
پیامد‌های جالبی داشته باشد.
بطور مثال علیرغم موفقیت‌های
بدست آمده در ایمن درمانی،
هنوز گاهی تاثیر این نوع درمان 
بسیار محدود است
خصوصا در زمان درمان تومور‌های جامد.
اما اگر از دیدگاه زیست شناسی
به این موضوع نگاه کنید،
می‌دانید که هر دو سلول سرطانی و ایمنی —
بعنوان شکار و شکارچی —
برای زنده ماندن به مواد مغذی
مثل گلوکز نیاز دارند.
اگر سلول‌های سرطانی در استفاده
از مواد مغذی موجود در فضای تومور
از سلول‌های ایمنی پیشی بگیرند،
سلول‌های ایمنی از نظر فیزیکی
قادر نخواهند بود وظیفه‌شان را انجام دهند.
این مدل گونه منابع غذایی مشترک
بین شکار و شکارچی
چیزی است که من در تحقیقات خودم
روی آن کار کرده‌ام.
و اخیرا آزمایش‌ها نشان داده
که بازیابی تعادل متابولیک
در فضای اطراف تومور —
یعنی، مطمئن شویم سلول‌های ایمنی
غذایشان را دریافت می‌کنند —
می‌تواند به آنها، شکارچی‌ها، در مبارزه
با سرطان، شکار، نیرویی تازه ببخشد.
این به این معنی است 
که اگر بصورت انتزاعی تصور کنیم،
می‌توانیم سرطان را یک اکوسیستم تصور کنیم،
که در آن جمعیت ناهمگونی از سلول‌ها
برای بدست آوردن غذا و فضا
با هم رقابت و همکاری می‌کنند،
با شکارچی‌ها — 
با سلول‌های ایمنی تعامل می‌کنند
مهاجرت — متاستاز می‌کنند،
و همه این‌ها در اکوسیستم
بدن انسان اتفاق می‌افتد.
و ما بر اساس اصول زیست شناسی
درباره اغلب اکوسیستم‌ها چه می‌دانیم؟
اینکه یکی از بهترین راه‌ها
برای منقرض کردن گونه‌ها
مستقیماً مورد هدف قرار دادن خود آنها نیست،
بلکه مورد هدف قرار دادن
محیط اطراف آنها است.
بنابراین، به محض اینکه اجزای اصلی
در فضای تومور را تشخیص دادیم،
می‌توانیم فرضیه بسازیم
و سناریو‌هایی شبیه‌سازی کنیم
و مداخله درمانی انجام دهیم
و تمام این‌ها را کاملا
ایمن و ارزان انجام دهیم
و ما همچنین می‌توانیم اجزای مختلف فضای
بیماری را طوری مورد هدف قرار دهیم
که سلول‌های سرطانی را از بین ببریم
بدون اینکه به میزبانی مثل من و شما،
آسیبی وارد شود.
اگر چه هدف اولیه تحقیقات من
پیشرفت تحقیق و خلاقیت
و کاهش هزینه‌ها بود،
اما در حقیقت، من به دنبال
نجات زندگی انسان‌ها بودم.
و این کاری است که سعی دارم،
با اعمال مدل سازی ریاضی در زیست شناسی
و مخصوصاً، در پیشرفت داروها انجام دهم.
این روش تا کنون در حاشیه و بی اهمیت بوده
اما حالا به کمال رسیده.
و حالا چندین روش ریاضی مناسب و پیشرفته
و چندین ابزار برنامه ریزی شده،
از جمله برنامه‌های رایگان،
و چندین برنامه قدرتمند محاسباتی
در دسترس ما است.
قدرت و زیبایی مدل سازی ریاضی،
در این مسئله نهفته است که باعث می‌شود
آنچه فکر می‌کنیم می‌دانیم را
به صورت بسیار دقیق رسمی کنیم.
ما فرضیه می‌سازیم،
و آنها را به معادله ترجمه می‌کنیم،
سپس شبیه‌سازی می‌کنیم،
تا در نهایت به این سوال پاسخ دهیم:
در جهانی که فرضیه‌های من
درست از آب در می‌آیند،
انتظار دارم چه چیزی ببینم؟
این یک چارچوب مفهومی بسیار ساده است.
همه چیز به این برمی‌گردد
که سوال‌های درست پرسیده شوند.
و این سوالات فرصت‌های زیادی را برای 
بررسی فرضیه‌های بیولوژیکی ایجاد می‌کنند.
اگر پیش بینی‌های ما
با مشاهداتمان یکسان باشند،
عالیه! — درست متوجه شدیم
پس می‌توانیم پیش بینی‌های بیشتری
با تغییر در جنبه‌های مختلف
مدل طراحی شده انجام بدهیم.
اما اگر پیش بینی‌های ما 
با مشاهداتمان متفاوت بود،
به این معنی است که بعضی
از فرضیه هایمان اشتباه بوده،
و در نتیجه درک ما از عملکرد کلیدی
آن فرآیند بیولوژیک
هنوز کامل نشده است.
خوشبختانه، از آن جاییکه این یک مدل است،
ما بر روی تمام فرضیه‌ها کنترل کامل داریم.
پس می‌توانیم تمامی آنها را 
یکی یکی بررسی کنیم،
و بفهمیم کدامیک از آنها 
باعث اختلال می‌شوند.
و ما با روش‌های عملی و تئوری
می‌توانیم این شکاف اطلاعاتی
تازه کشف شده را پر کنیم.
البته هر اکوسیستمی بسیار پیچیده است،
و تلاش برای توصیف حرکت‌های
تمامی اجزای آنها
نه تنها خیلی سخت است،
بلکه خیلی هم به ما اطلاعات نمی‌دهد.
مشکل بعدی زمانبندی است،
چون بعضی از فرآیند‌ها در عرض چند ثانیه،
چند دقیقه، روز، ماه یا سال اتفاق می‌افتند،
و همیشه امکان جدا کردن از بقیه 
و برر سی نمودن این اتفاقات وجود ندارد.
گاهی بعضی اتفاقات آنقدر سریع 
یا کند اتفاق می‌افتد،
که بصورت فیزیکی قابل اندازه گیری نیستند.
اما ما به عنوان ریاضیدان،
این قدرت را داریم که در هر زمانبندی، 
بر روی یک اتفاق تمرکز کنیم
و تاثیر هر دخالتی را
در هر ابعاد زمانی 
که اتفاق بیفتد شبیه سازی کنیم.
البته این کار یک نفر مدل ساز 
به تنهایی نیست،
بلکه به همکاری کامل
یک بیولوژیست نیاز دارد،
همچنین به کمی استعداد ترجمه
از هر دو طرف نیاز دارد.
اما فرمول‌سازی تئوری یک مشکل
موجب ایجاد چندین فرصت
برای آزمایش فرضیه‌ها
و شبیه‌سازی سناریو‌ها
و تداخلات درمانی
به روشی کاملاً امن می‌شود.
همچنین باعث تشخیص خلا‌های اطلاعاتی
و موارد عدم تطابق منطقی می‌شود
و ما را راهنمایی می‌کند
که در تحقیقات، چه راهی را باید ادامه داد
و چه راهی به بن‌بست ختم می‌شود.
به عبارت دیگر:
مدل‌سازی ریاضی به ما کمک می‌کند
که به سوالاتی پاسخ بدهیم
که سلامت انسان‌ها را
تحت تاثیر قرار می‌دهد.
که در واقع سلامت هر فرد را
تحت تاثیر قرار می‌دهد،
چون مدل‌سازی ریاضی 

کلید پیش‌برد داروهای 
مخصوص به هر فرد خواهد بود.
و همه چیز به پرسیدن سوال درست
و ترجمه آن به معادله صحیح برمی‌گردد ...
و برعکس.
ممنونم.
(تشویق)

