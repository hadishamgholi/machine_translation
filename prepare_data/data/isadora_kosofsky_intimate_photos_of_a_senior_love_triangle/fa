
جینی، ویل و آدینا سه شهروند سالخورده هستند
که رابطه‌ای به خصوص دارند.
آنها ارتباطشان را سپری می‌دانند
در برابر تنهایی سالمندی.


اولین بار آنها را در یک
خانه سالمندان در لوس‌آنجلس دیدم،
جایی که سه سال بود مشغول عکاسی بودم.
شبی دیدم که آنها به سمت در می‌رفتند،
و بلافاصله احساس کردم با آنها ارتباط دارم.
با وجود اینکه جزئیات
مثلث عشقی آنها را نمی‌دانستم،
به طور غریزی احساس کردم
باید بفهمم آنها که هستند.
روز بعد از یک پرستار پرسیدم و او گفت،
«اوه، درباره سه‌تایی‌ها صحبت می‌کنی.»


(خنده)


جذب شدم.


(خنده)


گروه سه‌نفره یک ماجراجویی یک روزه داشتند
به مقصد قهوه و دونات فروشی‌ها،
ایستگاه‌های اتوبوس و سر خیابان‌ها.
به زودی فهمیدم هدف
از این بیرون رفتن‌ها آرامش
و جستجوی معنا بود.
گروه سه‌نفره داشتند
با بیگانگی‌شان مبارزه می‌کردند
و واقعا خود را با خیابان‌های
عمومی یکپارچه می‌کردند.
اما، حتی وقتی دست در دست بودند
هم هیچ‌کس آنها را نمی‌دید.


معمولا فکر می‌کنیم سن‌مان که بالا می‌رود،
تمایلاتی که در جوانی داشتیم را از دست می‌دهیم.
در واقع، وقتی به عنوان یک عکاس
خبری نوجوان با گروه سه‌نفره ملاقات کردم،
رفتار آنها را مانند آینه‌ای
از ترس از طرد شدن و تمایل به صمیمیت
که خودم هم داشتم می‌دیدم.
من با ناپیدایی آنها پیوند داشتم،
چرا که در کودکی مایه آزارم بود
اما به عنوان یک مستندساز همه‌جانبه
به بزرگترین دارایی من بدل شد،
چون می‌توانستم در یکدلی خود محو شوم.
همین طور که در
خیابان‌های هالیوود قدم می‌زدیم،
در محله فیلم‌نامه‌نویسان،
بازیگران و فیلم‌سازان،
گروه سه‌نفره مانند هر سالخورده دیگری
دچار ناپیدایی می‌شدند.
از خودم می‌پرسیدم،
«چطور هیچ کس دیگر
این سه انسان را نمی‌بیند؟
چطور فقط من آنها را می‌بینم؟»


سال‌ها بعد، وقتی شروع
به انتشار عمومی این کار کردم،
متوجه شدم مردم
اصلا با این داستان راحت نیستند.
شاید به خاطر اینکه گروه سه‌نفره
عاری از باورهای سنتی
مربوط به عشق، عاشقی و همسری بودند.
آنها در میان مردم دیده نمی‌شدند
و هم‌سالانشان از آنها اجتناب می‌کردند.
آنها می‌خواستند به جایی تعلق پیدا کنند
اما فقط به هم تعلق داشتند.
من هم می‌خواستم به جایی تعلق داشته باشم.
و دوربین من تعلق من به همه جا را آسان کرد.


اما ورای به چالش کشیدن هنجارهای
اجتماعی فرهنگی مربوط به سالمندان،
گروه سه‌نفره بر ترس از
دورافتادگی پرتو افکندند.
در پایان هر روز، هر یک از آنها
به خانه سالمندان خود بازمی‌گشت.
زیر سطح تنهایی آنها،
میلی به اجتماع و به مردم‌شان هست.
احساسی بود که انگار
هر یک از آنها به قبیله خود مشتاق است،
اما آن آسایش با سازش همراه بود،
چون ویل نمی‌توانست به یک زن متعهد باشد.


روزی در آپارتمان جینی
نشسته بودم و او به من گفت،
«سهیم شدن ویل خاری است در چشم.
یک رابطه بین یک مرد و یک زن خصوصی است.
جفتی است، نه سه‌نفره‌ای.»


فرآیند من این گونه است که با افرادی که
مستند می‌کنم سال‌ها به عنوان
نظاره‌گر-ساکن وقت بگذرانم
تا اساساً به آنها تبدیل شوم،
تا فضایی امن ایجاد کنم
و بعد ساده از دید پنهان شوم.


وقتی گروه سه‌نفره را دیدم
حدوداً ۱۷ سال داشتم،
و چهار سال سایه به سایه با آنها بودم.
ما درواقع می‌بینیم،
که در تفکیک تکامل اجتماعی،
نوجوانی و پیری به طور
قابل توجهی به هم شبیه هستند،
زیرا هر دو برهه‌های سردرگمی هویت هستند.
من با آن زنان آشنا بودم.
اما همچنین با ویل، که مرا
از تقسیم‌بندی که در من است آگاه کرد.
جدایی که معمولا همه ما داریم
میان آنچه به آن مشتاقیم
و واقعیت موقعیت‌مان.


پیش از گرفتن عکس‌های این مجموعه،
من هم عاشق دو نفر بودم
که از هم باخبر بودند،
و سر من با هم دعوا داشتند.
اما همچنین می‌دانستم
در قاعده مثلث بودن چه حسی دارد،
مثل جینی و آدینا،
از خودم می‌پرسیدم،
«چرا من کافی نیستم؟»
از منظره‌یاب دوربینم نگاه می‌کردم
و سه چهره سالخورده می‌دیدم،
و انکار اینکه فارغ از سن،
هر یک از ما در حال پر کردن
حفره‌های مثالی دیگری هستیم ناممکن می‌شد.


شاید ناراحتی ناشی از تماشای
داستان جینی، ویل و آدینا،
در واقع یادآور این است
که حتی در پایان زندگی هم،
شاید به رویایی که برای
خودمان دیده‌ایم نرسیم.
متشکرم که گوش کردید.


(تشویق)

