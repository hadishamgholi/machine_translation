
این چارلی ویلیامز است.
در این عکس او ٩٤ ساله است.
در دهه ١٩٣٠، روزولت
هزاران هزار آمریکایی را به شغلشان برگرداند
از طریق ساختن پل ها و سازه های زیربنایی و تونل ها،
اما او یک کار جالب دیگر هم کرد،
او چند صد نویسنده استخدام کرد
تا آمریکا را زیر و رو کنند و داستان‌های مردم عادی آمریکا را دریابند.
چارلی ویلیامز، یک کشاورز مستاجر فقیر،
در حالت عادی نمی توانست سوژه یک مصاحبه بزرگ باشد،
اما چارلی در واقع یک برده بود
تا سن ۲۲ سالگی اش.
و داستانهایی که براساس زندگی او شکل گرفته بودند
یکی از گوهرهای با ارزش تاریخ و
وتجارب زندگی انسانی را می‌سازد
که پر است از بردگان سابق.


آنا دیورس اسمیت، خوب می گوید که
در درون هر کدام از ما ادبیاتی نهفته است،
و سه نسل بعد، من در پروژه‌ای مشارکت داشتم
به نام «استوری کورپس»،
که برای به دست آوردن
داستان‌های مردم عادی آمریکا
با گذاشتن یک اتقک عایق‌یندی‌شده ضدصدا در اماکن عمومی درست شده بود.
ایده خیلی خیلی ساده ای است.
شما داخل این باجه‌ها می‌روید، با مادربزرگتان مصاحبه می‌کنید
و یا با بستگانتان، و با یک نسخه از مصاحبه‌تان آنجا را ترک می‌کنید
و یک مصاحبه به کتابخانه کنگره ( کتابخانه ملی آمریکا) می‌رود.
این در واقع راهی است برای گردآوری یک آرشیو ملی از تاریخ به صورت شفاهی
برای هر بار یک مکالمه.
و سوال این است که شما مایلید چه کسی را به یادآورید
اگر برای مصاحبه با مادربزرگتان فقط ۴۵ دقیقه فرصت داشتید؟
چیزی که در مکالمه با «دیو آیسی»، موسس این پروژه جالب است،
ما همیشه درباره این مسئله
به عنوان یک پروژه ویران کننده حرف زدیم،
چون وقتی بهش فکر می کنید،
در واقع درباره داستان‌هایی که روایت شده اند نیست،
بلکه درباره گوش دادن است،
و درباره سوال‌هایی که از طرف مقابلتان می‌پرسید،
سوال‌هایی که شاید اجازه طرحشان را
در روز دیگر پیدا نکنید.
می‌خواهم فقط چند گزیده از این پروژه را برایتان پخش کنم.


(جیزز ملندز در حال حرف زدن درباره آخرین لحظات زندگی شاعر، پدرو پیتری)


جیزز ملندز: هواپیما بلند شد، و همانطور که بالا می‌رفتیم،
قبل از آن که به اوج ارتفاع برسیم،
اوج ارتفاع ما حدودا ۱۴٫۰۰۰ متر بود،
بناباین قبل از آن که به آن حد برسیم،
پدرو کم کم شروع به ترک ما کرد،
و زیبایی‌اش
این است که من باور دارم که بعد از زندگی چیزی هست.
شما می توانید ای را در پدرو ببیند.


(دنی پراسا، خطاب به همسرش آنی پراسا، پس از ۲۶ سال ازدواج)


دنی پراسا: می‌دانی، مسئله این است که،
همیشه وقتی بهت می‌گویم «دوستت دارم» احساس گناه می‌کنم،
خیلی هم زیاد آن را می‌گویم. می‌گویم تا یادت بیاندازم
که همانطور خپل و زشت هستم ولی این جمله را من دارم می گویم،
مثل شنیدن یک آهنگ زیبا از یک رادیوی قدیمی داغون است،
و این واقعا لطف توست که رادیو را در خانه نگاه داشته‌ای.


(خنده حاضران)


(مایکل وُلمتز با دوست‌دخترش دبورا براکتز)


مایکل وُلمتز: این حلقه ای است که پدرم به مادرم داد،
که می‌گذاریمش اینجا.
پدرم پولش را پس‌انداز کرد و این را خرید،
و باهاش از مادرم خواستگاری کرد،
و بنابراین من فکر کردم که بدمش به تو
تا به این ترتیب (پدرم) همراه ما باشد.
الان می‌خوام این میکروفن را با همدیگر استفاده کنیم، دبورا.
انگشت راستت کجاست؟
دبورا براکتز: (گریه می‌کند)
مایکل وُلمتز: دبورا، با من ازدواج می‌کنی؟
دبورا: بله. البته. دوستت دارم.
(بوسه)
مایکل: خب بچه‌ها، من و مادرتون این شکلی ازدواج کردیم،
در یک باجه در ایستگاه گراند سنترال، با انگشترحلقه پدرم.
پدربزرگم ۴۰ سال راننده تاکسی بود.
او هر روز از اینجا مسافر سوار می‌کرد.
پس به نظر درست میاد.


جیک بارتون: باید بگویم
من واقعا این نمونه‌ها را انتخاب نکردم که اشکتان را در بیاورم
چون همه‌شان همینطور شما را به گریه می اندازند.
کل پروژه مبتنی بر این نقش عشق‌ورزی است
یعنی خود عمل شنیدن.
و در واقع عمل تاسیس یک موسسه
جدا ازعمل مکالمه و شنیدن
در واقع بخش بزرگی از کاری است که شرکت من یعنی «لوکال پراجکتز»
نسبت به تعهداتمان به شکل کلی انجام می‌دهد.
ما در واقع یک شرکت طراحی رسانه ای هستیم، و
با طیف گسترده‌ای از موسسات مختلف کار می‌کنیم
تاسیسات رسانه ای برای موزه‌ها و فضاهای عمومی می‌سازیم.


تازه‌ترین کار ما در موزه هنر کلیولند است،
که ما قراردادی بستیم به نام «گالری یک»
«گالری یک» پروژه جالبی است
چون با یک بودجه عظیم ۳۵۰ میلیون دلاری آغاز شد
توسعه ای برای موزه هنر کلیولند،
و ما به این شکل آن را درست کردیم
مخصوصا برای افزایش ظرفیت جدید و مخاطبان جدید
همزمان با رشد خود موزه.


گلن لوری، مدیر «موما» به درستی گفت:
«ما از تماشاگران می خواهیم که تنها تماشاگر نباشند.
تماشاگرها موقتی و گذرا هستند. ما مردمی می خواهیم که اینجا زندگی کنند،
آدم‌هایی که حق آب و گل دارند.»


پس کاری که ما انجام میدهیم ایجاد گستره وسیعی از
روش‌های مختلف برای مردم است تا
با اشیاء داخل این گالری‌ها ارتباط برقرار کنند،
بنابراین شما هنوز میتوانید تجربه یک گالری سنتی را داشته باشید،
اما اگر شما علاقمند هستید، می‌توانید اتباط برقرار کنید
با تک تک آثار هنری و بافت اصلی آن را مشاهده کند
این‌که از کجا آمده، یا این که به آن دست بزند و با آن کارکند.
مثلا، شما می‌توانید روی سراین شیر کلیک کنید،
و این هم مشخصاتش که از کجا آمده و در واقع به ۱۳۰۰ سال پیش از میلاد برمی‌گردد.
یا این یکی شیء در اینجا
می‌توانید اتاق‌خواب واقعی را ببینید. این واقعا طرز فکر شما را
درباره این نوع از نقاشی تمپرا تغییر می‌دهد
خودم از این یکی خیلی خوشم می‌آید چون خود استودیو را هم میتوانید ببینید.
این نیم‌تنه (آگوستو) رودین است. شما
حس و حال باوردنکردنی این کارگاه را برای خلاقیتش درک می کنید.
وبه راستی همین شما را به تفکر درباره صدها
و هزاران سال از خلاقیت بشروادار می‌دارد و این که چطور
هر کدام از این آثار هنری به خودی خود سهمی از آن داستان دارد.
این پیکاسو است،
البته که تجسم بخش بزرگی از قرن بیستم است.


و مجموعه بعدی ما که نشانتان می‌دهم
در واقع ایده این دنباله خلاقیت را تقویت می‌کند.
این الگوریتیم است که به شما امکان می‌دهد
تا با استفاده از ابزار تشخیص صورت، در میان مجموعه اشیاء موزه بگردید.
این شخص دارد شکلک‌های مختلف درمی‌آورد،
و با این کار درواقع اشیاء مختلفی را پیش می‌کشد
از میان مجموعه‌ای که دقیقا با شکلکی که او درآورده مطابقت می‌کند.
پس می‌شود تصور کرد همانطوری که مردم در حال اجرای حرکات هستند
در موزه هستند، می‌توان درک کرد
این ارتباط احساسی و عاطفی را،
به این ترتیب که صورت ما ارتباط برقرار می‌کند با هزاران
و ده‌ها هزار سال پیش ارتباط برقرار می‌کند.
این مواجهه‌ای است که به شما امکان طراحی می‌دهد
و بعد اشیائی را تطبیق می‌دهد و بیرون می‌کشد که همان شکلی هستند.
در نتیجه بیشتر و بیشتر در تلاش هستیم تا راه‌هایی را بیابیم
تا افراد بتوانند خودشان در داخل موزه‌ها مولف شوند،
و حتی در مقام تماشاگر، باشند،
وقتی که در حال تماشا و درک خلاقیت دیگران هستند.


روی این دیوار، دیوار مجموعه‌ها،
شما می‌توانید بیش از ۳٫۰۰۰ اثر هنری را یکجا ببینید،
و می‌توانید تور بازدید شخصی‌ خودتان از موزه را طراحی کنید
و بعد آن را به اشتراک بگذارید،
و بعد یک نفر دیگر می‌تواند تور پیشنهادی مدیر موزه را انتخاب کند
یا تور پیشنهادی عموزاده‌اش را در پیش گیرد.


اما همزمان با کار کردن
روی نمایشگاه کلیولند،
ما در حال کار روی پس‌زمینه
یکی از بزرگترین نمایشگاه‌های تعاملی تا به امروز هستیم،
که موزه و بنای یادبود ۱۱ سپتامبر است.


کار را در سال ۲۰۰۶ شروع کردیم
به عنوان عضوی از گروه Thinc Design
تا طرح اصلی و عمده برای موزه را خلق کنیم،
بعد هم تمامی طراحی رسانه‌ای را تمام کردیم
هم برای موزه و هم برای یادبود و بعد هم تولید رسانه‌ای.
بنای یادبود در سال ۲۰۱۱ افتتاح شد،
و موزه قرار است که سال آینده در ۲۰۱۴ باز شود.
از روی این عکس‌ها می‌شود دید
که محل کاملا خام و تقریبا تاریخی است.
در عین حال خود واقعه خیلی متاخر است.
یک جایی در بین تاریخ و وقایع جاری،
چالش بزرگی داشتیم تا تصور کنیم
چطور آدم می‌تواند از چنین فضایی
و از چنین واقعه‌ای خوشش بیاید، و در واقع داستانش را بازگو کند.


پس چیزی که از آن شروع کردیم
تفکری جدید درباره ساختن یک موسسه بود،
از دل پروژه‌ای به نام «تاریخ سازی»،
که در سال ۲۰۰۹ راه‌اندازی کردیم.
تخمین زده می‌شود که یک سوم جهان
حملات ۱۱ سپتامبر را زنده دیده است،
و یک سوم جهان
ظرف ۲۴ ساعت از آن مطلع شد،
که در زمان وقوعش،
بی‌سابقه‌ترین لحظه هشیاری جهانی را رقم زد.
ما این پروژه را راه انداختیم تا داستان‌هایی را جمع‌آوری کنیم
از تمامی جهان.
از طریق ویدئو، عکس،
تاریخ مکتوب،
و تجارب آدم‌ها در آن روز بخصوص.
این پروژه حقیقتا، ریسک بزرگی برای موسسه بود
که می‌خواست این پروژه باز، اولین کارش باشد.
اما این پروژه جفت شد با باجه تاریخ شفاهی،
واقعا راحت‌ترین چیزی که تا حالا درست کرده‌ایم،
که می‌شود آدم موقعیت جغرافیایی خودش را روی نقشه علامت بزند.
و به شش زبان است و شما می‌توانید داستانتان را بازگو کنید
و بگویید که آن روز خاص چه می‌کردید.
وقتی با سیل عکس‌ها و داستان‌هایی مواجه شدیم
وقتی با سیل عکس‌ها و داستان‌هایی مواجه شدیم
که از تمامی نقاط جهان می‌آمدند—
همانطور که می‌بینید این عکس بخشی از چرخ هواپیما است—
کم‌کم متوجه شدیم
تقارن حیرت‌انگیزی هست
بین خود واقعه،
بین نحوه‌ای که افراد مختلف آن داستان را تعریف می‌کردند،
و این که خود ما چطور دلمان می‌خواست که آن داستان را بگوییم.


این عکس بخصوص حقیقتا
آن موقع توجه ما را جلب کرد،
چرا که خیلی جامع ماجرا را نشان می‌دهد.
این عکسی است از تونل بروکلین- بتری.
و یک ماشین آتش‌نشانی را نشان می‌دهد که در ترافیک گرفتار شده،
و ماموران آتش‌نشانی دارند می‌دوند
تا مسافتی یک و نیم مایلی را طی کنند و به محل برسند
در حالی که تجهیزاتی به وزن حدودا ۳۲ کیلوگرم روی دوششان است.
و یک ایمیل حیرت‌انگیز دریافت کردیم که می‌گفت،
«هنگام تماشای هزاران عکس از واقعه،
تصادفا عکسی از پسرم را دیدم.
از نظر عاطفی شوک بزرگی بود، و در عین حال پیدا کردن آن عکس یک موهبت بود،»
و بعد توضیح داد که،
«مایلم شخصا از عکاس این عکس تشکر کنم
به خاطر پست کردن این عکس،
چون با کلمات قادر نیستم بیان کنم،
می‌توانم عکسی را ببینم که احتمالا
آخرین عکسی است که از پسرم گرفته شده.»


چنین چیزهایی به ما فهماند
این موسسه باید چگونه باشد
تا بتواند آن واقعه را بازگو کند.
نمی‌شود صرفا یک تاریخ‌دان یا موزه‌دار داشته باشیم که داستان را
از دیدگاه بی‌طرفانه و از نگاه سوم شخص ناظر، درباره واقعه‌ای اینچنینی تعریف کند،
آن هم وقتی که شاهدانی هستند
که راه خود را باز می‌کنند
به یک موزه واقعی.


به این ترتیب شروع کردیم به تصور کردن موزه،
همراه با گروه خلاقه موزه و موزه‌داران،
و فکر کردیم به این که چطور اولین صدایی که آدم در موزه می‌شنود
صدای بازدیدکنندگان دیگر باشد.
بعد به ایده یک گالری افتتاحی رسیدیم
به نام «ما به خاطر داریم.»
اینجا بخشی از طرح اولیه آن را برایتان پخش می‌کنم،
می‌توانید درک کنید که چه حسی دارد وقتی که واقعا
وارد آن لحظه در زمان می‌شوید
و در تاریخ به عقب برمی‌گردید.


(ویدئو) صدای ۱:‌ من در هانولولوی هاوایی بودم. 
صدای ۲:‌ من درقاهره بودم، مصر.


صدای ۳:‌ من در خیابان شانزه لیزه بودم، در پاریس.
صدای ۴:‌ در کالج بودم، در یو-سی برکلی.


صدای ۵:‌ در میدان تایمز بودم.
صدای ۶:‌ سائوپائولو، در برزیل.


(صداهای درهم)


صدای ۷:‌تقریبا ساعت ۱۱ شب بود.


صدای ۸:‌ ساعت ۵:۴۵ صبح به وقت محلی بود و داشتم رانندگی می‌کردم به طرف محل کارم.


صدای ۹:‌ ما در جلسه بودیم
که ناگهان یک نفر پرید توی جلسه و گفت،
«خدای بزرگ، یک هواپیما خورد به سازمان تجارت جهانی.»


صدای ۱۰:‌ سعی کردم فورا خودم را به یک رادیو برسانم.


صدای ۱۱:‌ وقتی خبر را از رادیو شنیدم—


صدای ۱۲:‌ خبر را از رادیو شنیدم.


(صداهای درهم)


صدای ۱۳:‌ پدرم بهم تلفن زد.
صدای ۱۴:‌ تلفن زنگ زد، با صدای زنگ تلفن بیدار شدم.
شریکم بهم گفت تلویزیون را روشن کنم.


صدای ۱۵:‌ تلویزیون را روشن کردم.


صدای ۱۶: تمام کانال‌های تلویزیونی ایتالیا داشتند یک چیز را نشان می‌دادند.


صدای ۱۷:‌ برج‌های دوقلو.
صدای ۱۸:‌ برج‌های دوقلو.


ج ب:‌ و شما از آنجا
وارد این فضای باز و غارمانند می‌شوید.
این دیوار حائل معروف است.
این دیوار اصلی کارگذاشته شده در پایه ساختمان سازمان تجارت جهانی است
که جلوی فشار رودخانه هادسن مقاومت کرد
برای یک سال تمام بعد از واقعه.
و ما فکر کردیم که آن حس اصالت را منتقل کنیم
حس حضور آن لحظه را،
به خود نمایشگاه.
ما روایاتی را از داخل برج‌ها می‌گوییم
از طریق همان کلاژ صوتی،
به این ترتیب شما صدای افراد را می‌شنوید که در حال بازگو کردن روایاتشان هستند
درباره رویت لحظه‌ برخورد هواپیماها به ساختمان،
یا زمانی که به پلکان هجوم بردند.
و همزمان با ورود شما به نمایشگاه
آن‌جایی که درباره پس از وقوع واقعه است،
ما مستقیما سراغ این لحظه‌هایی می‌رویم
که به فولادهای فروریخته ساختمان می‌رویم و تجارب افرادی را می‌شنویم
که عملا بر انبوهی از فولاد حفر کردند.
و در واقع تاریخ شفاهی را می‌توانید بشنوید—
از افرادی که داشتند به شکل زنجیره‌ای امدادرسانی می‌کردند
و می‌بینید که عملا هزاران تجربه شخصی
از آن لحظه وجود دارد.


و همانطور که از لحظه داستان‌گویی از آن لحظه عبور می‌کنید و خارج می‌شوید
و با ۱۱ سپتامبر بیشتر آشنا می‌شوید،
ما یک بار دیگر موزه را به لحظه شنیدن بازمی‌گردانیم
و در واقع با بازدیدکننده‌ها گفت‌وگو می‌کنیم
و از آنها درباره تجربه شخصی خودشان از یازدهم سپتامبر می‌پرسیم.
و از آنها سوالاتی می‌پرسیم که
حقیقتا قابل پاسخگویی نیستند، از آن جور سوالاتی که
خود واقعه یازده سپتامبر برای همه ما مطرح می‌کند.
مثلا سوالاتی از این قبیل،
«چطور دمکراسی آزادی و امنیت را متوازن می‌کند؟»
«یازده سپتامبر چطور شد که اتفاق افتاد؟»
«جهان بعد از یازده سپتامبر چه تغییری کرد؟»


و این تاریخ شفاهی،
که در واقع چند سالی است که ما مشغول ضبط و ثبتش هستیم،
سپس مخلوط می‌شود با مصاحبه‌ با
افرادی مثل دانلد رامسفلد،
بیل کلینتون، رودی جولیانی،
و شما اظهارات این نقش‌آفرینان مختلف
و تجارب گوناگونشان
و این همه دیدگاه درباره یازده سپتامبر را کنار هم می‌گذارید.
و ناگهان، یک بار دیگر همه چیز
تبدیل می‌شود به یک تجربه شنیداری.
اینجا برایتان یک تکه کوتاه را پخش می‌کنم
از ماکتی که با چند تا از همین صداها درست کردیم،
شما واقعا حسی از
شاعرانگی برداشت هر کدام از افراد از واقعه را دریافت می‌کنید.


(ویدئو) صدای ١: یازده سپتامبر تجربه‌ای مختص نیویورک نبود.


صدای ٢: چیزی بود که همگی در آن سهیم هستیم و ما را متحد می‌کند.


صدای ٣: و وقتی به چشم خودم دیدمش، می‌دانستم
مردمی که آن روز آنجا بودند و فورا
به کمک آدم‌های غریبه و آشنا شتافتند
چیزی بود که آخرسر به خوبی تمامش می‌کردیم.


صدای ٤: فوران آن همه احساسات و عاطفه
که از کشورمان برمی‌خاست واقعا
همیشه و همیشه با من خواهد ماند.


صدای ٥: هنوز هم فکر می‌کنم و دعا می‌کنم برای آنانی که
جانشان را از دست دادند،
و کسانی که برای کمک به دیگران جان باختند،
اما به بافت این کشور هم فکر می‌کنم،
عشق، شفقت، قدرت،
من شاهد ملتی بودم که
در یک تراژدی وحشتناک دست به دست هم داد.


ج ب: و همانطوری که افراد از موزه خارج می‌شوند
و به تجربه و ادراک خودشان از آن فکر می‌کنند،
وارد فضای باز بنای یادبود می‌شوند،
و یک مرحله بالاتر آمده‌اند،
ما چند سال بعد از چند سال که درگیر موزه بودیم به بنای یادبود رسیدیم
ما چند سال بعد از چند سال که درگیر موزه بودیم به بنای یادبود رسیدیم.
طراح اصلی بنای یادبود، مایکل آراد،
ایده ذهنی‌اش این بود که تمامی اسامی
به شکل طبقه بندی نشده و تقریبا اتفاقی نوشته شوند،
یک برداشت شاعرانه از ماهیت
تروریستی واقعه،
اما این یک چالش عمده برای خانواده ها‌ و بنیاد بود،
و همینطور برای اولین گروه‌های مشورتی،
ولی با انجام مذاکرات
راه‌حلی پیدا شد
تا تابع یک نظم ترتیبی
و الفبایی نباشد،
اما در عین حال یک نظم بر اساس مجاورت معنی‌دار خلق شود.
پس اسامی گروه‌بندی شد
که به نظر اتفاقی است اما در واقع نظمی بر آن حاکم است،
و ما همراه با «جر تورپ» الگوریتمی طراحی کردیم
که مقادیر فراوان اطلاعات را دربرگیرد
و شروع کردیم به ارتباط دادن تمامی این اسامی گوناگون با همدیگر.
این تصویری از الگوریتم است
که اسامی برای حفظ حریم شخصی محو شده‌اند،
اما می‌بینید که این رنگ‌ها
نماینده چهار پرواز هستند،
دو برج، اولین گروه افراد،
و همین را در طبقات مختلف هم می‌توانید مشاهده کنید،
این خط‌های سبز ارتباط بین افراد است
که به درخواست خانواده‌ها بود.
پس وقتی که شما از بنای یادبود دیدن می‌کنید،
شاهد یک سازماندهی جامع و همه‌جانبه
در داخل خود استخرهای آب‌نما هستید.
می‌بینید که چطور جغرافیای واقعه
در درون بنای یادبود منعکس شده،
و می‌توانید نام یک شخص را جست‌وجو کنید،
یا در این مورد، اسم یک کارفرما را، کنتور فیتزجرالد،
و ببینید که چطور تمامی این اسامی،
صدها نام طبقه‌بندی شده‌اند
در خود بنای یادبود،
و از آن برای هدایت خودتان در بنا استفاده کنید.
مهمتر آن که وقتی از بنای یادبود دیدن می‌کنید
این ارتباطات را می‌توانید مشاهده کنید.
می‌توانید رابطه بین نام‌های مختلف را ببینید.
و ناگهان این گروه بی‌ربط و ناشناخته از اسم‌ها
رنگ واقعیت و شکل انسانی به خود می‌گیرند.
مثلا، هری راموس،
که مسئول بخش تجاری در یک بانک سرمایه‌گذاری بود،
در طبقه ٥٥ برج جنوبی توقف می‌کند تا به ویکتور والد کمک کند.
و به گفته شاهدان عینی، راموس به والد گفت،
«اینجا ولت نمی‌کنم.»
و همسر والد درخواست کرد که اسم آن‌ها کنار هم باشد.


سه نسل قبل، ما باید افراد را مجبور می‌کردیم
تا بیرون بروند و داستان‌هایی را برای افراد دیگر شکار کنند.
امروز، داستان‌های بی‌شماری وجود دارد
برای همه ما که برای نسل بعد شکار می‌شوند.
و امید ما این است که در دل هر یک از این داستان‌ها، شعری نهفته باشد.


متشکرم.


(تشویق)

