
آیا حیات فرازمینی جایی 
در منظومه خورشیدی ما وجود دارد؟


وای، عجب سوال قدرتمندی.
می‌دانید، به عنوان یک دانشمند —
دانشمند سیاره شناسی —
تا همین اواخر هم 
این سوال را زیاد جدی نمی‌گرفتیم.


کارل سیگان (اخترشناس)
همیشه می گفت،
"برای ادعاهای خارق‌العاده
باید مدارک خارق‌العاده داشت."
و ادعای وجود زندگی فرازمینی
باید قاطعانه باشد،
باید پر سر و صدا باشد
و باید همه جا باشد تا بتوانیم باورش کنیم.


پس چگونه قدم در این راه بگذاریم؟
کاری که ما تصمیم گرفتیم انجام دهیم
اول جستجوی مواد اولیه لازم برای حیات بود.
مواد لازم برای زندگی عبارتند از:
آب مایع —
باید یک حلال داشته باشیم،
نمی‌تواند منجمد باشد، باید مایع باشد.
همچنین باید انرژی داشته باشیم.
همچنین باید مواد آلی داشته باشیم —
چیزهایی که ما از آن‌ها برخاسته‌ایم،
و همچنین چیزهایی که 
به مصرف آن‌ها نیاز داریم.


پس باید این عناصر برای مدت بسیار زیادی
در محیط وجود داشته باشند
تا ما مطمئن شویم که حیات،
در لحظه‌ای که آغاز می‌شود،
می‌تواند رخ بنماید 
و رشد کند و تکامل بیابد.


خوب، باید خدمت‌تان عرض کنم که 
وقتی من کارم را تازه شروع کرده بودم،
زمانی که دنبال این سه عنصر می‌گشتیم،
باور نداشتم که خارج از زمین هم
در هر برهه‌ای از زمان 
و به هر مقداری وجود داشته باشند.


چرا؟ ما به سیارات داخلی نگاه می‌کردیم.
زهره خیلی داغ است — آب ندارد.
مریخ — خشک و بایر.
آبی در آن وجود ندارد.
و ورای مریخ هم،
هر آبی در منظومه شمسی منجمد خواهد بود.


اما مشاهدات اخیر این نکته را
کاملاً تغییر داده است.
حالا توجه ما به جاهای درستی معطوف شده است
تا نگاهی دقیق‌تر به آن‌ها بیاندازیم
و برای یافتن پاسخ پرسش حیاتی‌مان
به درستی جستجو کنیم.


پس وقتی که به منظومه شمسی نگاه می‌کنیم،
احتمالات در کجا قرار دارند؟
توجه ما اکنون به چهار نقطه جلب شده است.
سیاره مریخ
و بعد سه قمر از سیارات بیرونی:
تایتان، یوروپا و انسلادوس کوچک.


خوب مریخ چی؟
بیایید نگاهی به شواهد بیاندازیم.
خوب، ما گمان می‌کردیم که
مریخ هم از ابتدا شبه‌قمر بوده است:
پر از دهانه آتشفشان، خشک و مرده.


و خوب حدود ۱۵ سال پیش،
ماموریت‌هایی را برای رفتن
به مریخ ترتیب دادیم
تا ببینیم آیا در گذشته بر روی
مریخ آبی جریان داشته است
که جغرافیای آن را تغییر بدهد.
باید به این مسأله پی می‌بردیم.
و البته بلافاصله هم غافلگیر شدیم.
تصاویر با وضوح بالا دلتاها 
و بستر رودها و آب راه‌هایی
که در گذشته وجود داشتند را نشان می‌دادند.
و در واقع،
کاوشگر کنجکاوی —
که الان سه سال است بی‌وقفه
بر سطح مریخ در حال کاوش است —
در واقع به ما نشان داد که بر روی 
بستر یک رودخانه باستانی نشسته است،
جایی که آب با سرعت جریان داشته است.
و نه برای مدتی کوتاه،
احتمالاً برای صدها میلیون سال.
و اگر همه چیز مهیّا بوده است،
از جمله مواد آلی،
احتمالاً حیات آغاز شده است.


«کنجکاوی» همچنین
آن خاک سرخ را حفر کرده است
و مواد دیگری را بیرون آورده است.
و بسیار هیجان‌زده بودیم وقتی آن را دیدیم.
چون مریخ سرخ همیشگی نبود،
ماده‌ای خاکستری بود،
مریخ خاکستری بود.
آن را به درون مریخ‌نورد آوردیم،
آن را آزمایش کردیم،
و حدس بزنید چی بود؟
مزه مواد آلی می‌داد —
کربن، هیدروژن، اکسیژن،
نیتروژن، فسفر، گوگرد —
همه آنجا بودند.


پس مریخ در گذشته‌اش،
با آب بسیار زیاد،
و شاید مقدار زیادی زمان،
می‌توانسته دارای حیات باشد،
می‌توانسته آن جرقه را داشته باشد،
و می‌توانسته رشد کند.
و آیا آن حیات هنوز هم آنجا وجود دارد؟
اطلاعی نداریم.


اما چند سال پیش
شروع به کاوش تعدادی از 
دهانه‌های آتشفشان کردیم.
در طول تابستان،
خطوط سیاهی روی بدنه آتشفشان پدیدار می‌شد.
بیشتر که نگاه کردیم،
دهانه‌های بیشتر را که بررسی کردیم،
این خطوط را بیشتر مشاهده کردیم.
الان بیش از دوجین از آن‌ها را می‌شناسیم.


چند ماه پیش افسانه به حقیقت پیوست.
به جهان اعلام کردیم که
می‌دانیم این خطوط چه هستند.
آب مایع هستند.
این دهانه‌ها در طول تابستان
تراوش می‌کنند.
آب مایع از این دهانه‌ها
به پایین جاری می‌شود.
خوب حالا چه کار می‌خواهیم بکنیم —
الان که آب را دیدیم؟
خوب، این مسئله به ما می‌گوید که مریخ 
تمام عناصر مورد نیاز برای حیات را دارد.
در گذشته احتمالاً تنها دو سوم 
از نیم‌کره شمالی خشکی بوده است —
اقیانوسی آنجا بوده است.
همین حالا هم دارای آب جاری است.
آب مایع بر روی سطح.
مواد آلی هم دارد.
تمام شرایط درست را احراز کرده است.


پس بعد از این چه کار می‌کنیم؟
مجموعه‌ای از ماموریت‌ها را
برای آغاز جستجوی حیات 
در مریخ ترتیب خواهیم داد.
و حالا از همیشه جذاب‌تر شده است.


به سمت خارج منظومه شمسی که حرکت می‌کنیم،
به قمر کوچک انسلادوس می‌رسیم.
این قمر در محدوده سنتی 
قابل سکونت قرار ندارد،
این محدوده دور خورشید.
بلکه بسیار دورتر است.
این شئ باید هسته‌ای سیلیکاتی باشد
که یخ آن را احاطه کرده است.


اما چه چیزی پیدا کردیم؟
کاوشگر کاسینی از سال ۲۰۰۶ آنجا بود،
و بعد از دو سال از آغاز ماموریت
برگشت و نگاهی هم به انسلادوس انداخت
و همه ما را شگفت‌زده کرد.
انسلادوس توده‌های آب را به بیرون از خود
به سمت منظومه شمسی پرتاب می‌کند
و آن‌ها برمی‌گردند و روی قمر می‌ریزند.
چه محیط شگفت‌انگیزی.
کاسینی همین چند ماه پیش
از میان توده پرواز کرد،
و ذرات سیلیکات را در آن شناسایی کرد.
این سیلیس(اکسید سیلیسیوم) از کجا می‌آید؟
باید از بستر اقیانوس آمده باشد.
انرژی جزر و مدی که زحل ایجاد می‌کند،
این قمر را می‌کشد و می‌فشرد —
یخ را آب می‌کند،
و اقیانوسی به وجود می‌آورد.
اما این کار را با هسته هم می‌کند.


حال، تنها چیزی که به ذهن ما می‌رسد
که کاری مشابه را اینجا 
در زمین انجام می‌دهد ...
حفره‌های آب گرم هستند.
حفره‌های آب گرم در اعماق 
اقیانوس‌های ما در سال ۱۹۷۷ کشف شدند.
اقیانوس‌شناسان کاملاً شگفت‌زده شده بودند.
و حالا هزاران حفره آب گرم
در زیر اقیانوس وجود دارد.


چه چیزی پیدا کردیم؟
وقتی اقیانوس‌شناسان این حفره‌های
آب گرم را از نزدیک بررسی کردند،
آن‌ها را سرشار از حیات یافتند،
فارغ از اسیدی یا قلیایی بودن آب —
هیچ فرقی نمی‌کرد.
پس حفره‌های آب گرم اینجا در زمین
منزل‌گاه بی‌نظیری برای حیات هستند.


پس درباره انسلادوس چطور؟
خوب، ما فکر می‌کنیم از آنجا که آب دارد
و مدت قابل توجهی هم آن را داشته است،
و فکر می‌کنیم که حفره‌های آب گرم
و شاید مواد آلی مناسب داشته باشد،
جایی است که حیات می‌تواند در آن شکل بگیرد.
و نه تنها در ابعاد میکروبی —
بلکه در اشکال پیچیده‌تر زیرا زمان لازم
برای تکامل را در اختیار داشته است.


قمر بسیار مشابه دیگر،
اروپا است.
کاوشگر گالیله در سال ۱۹۹۶ 
از منظومه مشتری دیدن کرد
و مشاهدات شگفت‌انگیزی از اروپا انجام داد.
درباره اروپا هم می‌دانیم که 
دارای اقیانوسی زیرِ سطحِ یخی است.
ماموریت گالیله این را به ما اطلاع داد،
اما هیچ‌وقت توده‌ای مشاهده نکردیم.
چونکه دنبال این نبودیم.


تلسکوپ هابل،
همین دو سال پیش،
هنگام مشاهده یوروپا،
توده‌های آب را دید
که از میان ترک‌های نیم‌کره‌ی
جنوبی به فضا افشانده می‌شوند،
درست مانند انسلادوس.


این قمرها،
که در محدوده‌ای که آن را منطقه‌ی
سنتی قابل سکونت می‌نامیم قرار ندارند،
و در بخش بیرونی منظومه‌ی خوشیدی هستند،
آب مایع دارند.
و اگر مواد آلی هم داشته باشند،
ممکن است دارای حیات باشند.


این مجموعه‌ای شگفت‌انگیز از اکتشافات است
زیرا این قمرها برای میلیاردها سال
به همین صورت باقی مانده‌اند.
گمان می‌کنیم اینجا در زمین حیات پس از
گذشت ۵۰۰ میلیون سال نخست آغاز شده است،
و ببینید اکنون کجا هستیم.
این قمرها بسیار شگفت انگیزند.


قمر دیگری که زیر نظر داریم تایتان است.
تایتان قمر عظیم سیاره زحل است.
شاید بسیار بزرگتر از سیاره عطارد است.
و جو پهناوری دارد.
آنقدر وسیع است —
و بیشتر از نیتروژن تشکیل شده است
و حاوی مقداری متان و اتان است —
که باید با رادار به داخل آن نگاه کنید.


و بر روی سطح،
«کاسینی» مایع پیدا کرده است.
دریاچه‌ها را می‌بینیم ...
در واقع در بعضی نقاط
به وسعت «دریای سیاه» ما هستند.
و در این مناطق آب مایع نیست؛
متان هست.
اگر جایی در منظومه خوشیدی باشد
که حیات در آن شبیه ما نیست،
و حلال دیگری جایگزین آب شده باشد —
که می‌تواند متان باشد —
آنجا تایتان است.


خوب، آیا حیات در منظومه شمسی
خارج از سیاره زمین هم وجود دارد؟
هنوز نمی‌دانیم،
اما گرم در کار یافتن پاسخ هستیم.
اطلاعاتی که به دست ما می‌رسد
بسیار هیجان‌انگیز هستند
و می‌گویند —
ما را وامی‌دارند تا به روش‌های
نو و جالبی در این‌باره بیاندیشیم.
من باور دارم که در مسیر درستی هستیم.
که در ۱۰ سال آینده، 
پاسخ سوال را خواهیم یافت.
و اگر جواب آن را یافتیم،
و مثبت بود،
پس زندگی همه جای منظومه خورشیدی وجود دارد.
فقط به این فکر کنید
شاید تنها نباشیم.


متشکرم.


(تشویق)

