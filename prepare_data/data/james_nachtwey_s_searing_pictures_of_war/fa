
بعنوان فردی که کل زندگی حرفه‌ای خود
را در تلاش جهت نامریی شدن گذرانده،


ایستادن در مقابل مخاطب
ترکیبی از تجربه خروج از بدن
و گوزنی است که بین
نور چراغ ماشینها بدام افتاده،
پس من را ببخشید بخاطر تخطی کردنم
از یکی از فرمانهای TED
یعنی از روی کاغذ خواندن،
و من فقط امیدوارم که قبل از تمام شدن کارم 
مورد اصابت صاعقه قرار نگیرم.

مایلم ابتدا ازبرخی ایده‌هایی 
که انگیزه‌‌ی من برای
عکاس مستند شدن بوده صحبت کنم.


در دهه شصت دانشجو بودم، دوره 
دگرگونی شدید اجتماعی و پرسشها،
و در سطح شخصی
مفهوم بیداری بخش ایده‌ال‌گرایی.
جنگ در ویتنام غوغا می‌کرد؛
«جنبش حقوق مدنی» در راه بود؛
و تصویرها نفوذ قدرتمندی بر من داشتند.
رهبران نظامی و سیاسی ما
یک چیزی را به ما می‌گفتند.
و عکاسها یک چیز دیگر را.
من عکاسها را باور داشتم، و 
همینطور میلیونها امریکایی دیگر.
عکسهایشان به مقاومت در برابر جنگ
و نژاد پرستی قدرت می‌داد.
آنها نه تنها جنگ را ثبت کردند؛
بلکه مسیر تاریخ را نیز تغییر دادند.
عکسهایشان بخشی از هوشیاری جمعی ما شد
و از آنجایی که هوشیاری به حسِ
همخوان شده‌ای از وجدان تکامل یافت،
تغییر میسر نه تنها ممکن
بلکه اجتناب‌ناپذیر شد.


من جریان آزادی اطلاعات را که حرفه‌ی
روزنامه‌نگاری ارائه می‌کرد دیدم،
بویژه روزنامه‌نگاری بصری،‌
که قادر به تمرکز
بر منافع و نیز هزینه‌های
راهبردهای سیاسی است.
آزادی اطلاعات قادر به اعتبار بخشی به تصمیم
گیری عاقلانه و افزودن شتاب به موفقیت است.
در چهره قضاوت سیاسی ضعیف یا کاهلی سیاسی،
آزادی اطلاعات به نوعی
مداخله کردن، ارزیابی آسیب
و به تقاضایی از ما برای
بررسی مجدد رفتارمان تبدیل شد.
این آزادی چهره انسانی به مسائل می‌بخشد
چهره‌ای که از دور ممکن است
انتزاعی یا ایدئولوژیک
یا بزرگ و ماندگار در تاثیر
جهانی‌شان به نظر برسند.
آنچه در روی زمین خارج
از تالارهای قدرت اتفاق می‌افتد
برای تک به تک شهروندانِ
عادی اتفاق می‌افتد.


و فهمیدم که عکاسی مستند
قابلیت تفسیر حوادث
از نقطه نظر آنها را دارد.
این عکاسی صدای کسانی می‌شود
که غیر از آن صدایی ندارند.
و درواکنش، آرای عمومی را برمی‌انگیزد
و مناظره‌های عمومی را به جنبش وا می‌دارد،
تا بدینوسیله مانع شود که حزبهای سودجو
کنترل کامل امور را آنطور که مایلند
در اختیار داشته باشند.
به بزرگسالی رسیدن در آن ایام
این مفهوم را که
جریان آزاد اطلاعات قطعاً
برای عملکرد صحیح یک
جامعه‌ی پویا و آزاد حیاتی است
به حقیقت تبدیل می‌کرد.
مطبوعات قطعا یک تجارت است و برای بقاء
باید تجارت موفقی باشد،
اما تعادل مناسبی بین ملاحظات بازاریابی
و مسئولیت روزنامه‌نگاری
باید برقرار شود.


مشکلات اجتماع قابل حل نیستند
مگر شناسایی شوند.
در سطحی بالاتر، مطبوعات
یک صنعت خدماتی است
و خدمت آن تأمین آگاهی است.
هر داستان نباید چیزی برای فروش داشته باشد.
بلکه زمانی برای اعطاء هم دارد.
یک رسمی بود که می‌خواستم دنبالش کنم.
دیدن جنگ برای افراد درگیر در آن
خطر رسوایی بزرگی به وجود آورد
و روزنامه‌نگاری بصری می‌توانست
در واقع عاملی در حل منازعه باشد —
می‌خواستم عکاس باشم 
تا بتوانم عکاس جنگی شوم.
اما حسی درونی من را سوق می‌داد به این که
تصویری که چهره حقیقی جنگ را نمایان کند
به خودی خود یک عکس ضد جنگ است.


مایلم شما را به سفری بصری
به لابلای برخی حوادث
و مسائلی ببرم که طی ۲۵
سال گذشته درگیرش بودم.
در سال ۱۹۸۱، من به ایرلند شمالی رفتم.
۱۰ زندانی «ارتش جمهوری ایرلند»
در حال اعتصاب غذای کامل
در اعتراض به شرایط زندان بودند.
واکنش آن در خیابانها
مقابله‌ی خشنونت‌آمیز بود.
دیدم که خط مقدم جنگهای معاصر
نه در میادین نبرد دورافتاده،‌ بلکه
درست وسط زندگی مردم هستند.
در اوائل دهه ۸۰ میلادی زمان زیادی
را در آمریکای مرکزی گذراندم
جایی که دستخوش جنگهای داخلی بود
که از تقسیمات ایدلوژی‌زده‌ی
جنگ سرد نشأت می‌گرفت.


در گواتمالا، دولت مرکزی —
که توسط یک جرگه سالار با
ریشه‌ی اروپایی کنترل میشد —
یک کمپین «زمین سوخته» را
علیه شورشیان بومی علم کرده بود،
و من تصویری را دیدم که
منعکس‌ کننده تاریخ آمریکای لاتین بود:
فتح از طریق ترکیب انجیل و شمشیر.
یک پارتیزان ضد «ساندینستا»
در حمله‌ی «فرمانده زِرو»
به شهری در نیکاراگوئه
تا حد مرگ مجروح شده بود.
یک تانک نابود شده
متعلق به گارد ملی «سوموزا»
بعنوان یادبود در پارکی در
مانوگا(پایتخت) مانده بود،
و انرژی و روحیه کودکی آن را دگرگون کرد.
همزمان، جنگ داخلی در
السالوادور در جریان بود،
و دوباره جمعیت غیرنظامی
در مناقشه گیر افتاد بودند.


از سال ۱۹۸۱ مناقشه اسرایئل
و فلسطین را پوشش می‌دهم.
این لحظه‌ای از شروع انتفاضه‌ی
دوم در سال ۲۰۰۰ است،
هنگامی که هنوز علیه یک ارتش
سنگ و کوکتولمولوتف بکار می‌رفت.
در سال ۲۰۰۱ قیام تا حدِ
درگیریِ مسلاحانه پیشرفت کرد
و یکی از اتفاقات اصلی آن
تخریب اردوگاه پناهجویان فلسطینی
در شهر جنین در «کرانه‌ی غربی» بود.
بدون اراده سیاسی برای یافتن زمینه‌ی مشترک،
برخورد متوالی تاکتیک و ضد تاکتیک
تنها منجر به خلق شک و نفرت و انتقام
و سیکل دنباله‌دار خشونت می‌شود.


در دهه ۹۰ بعد از فروپاشی
«اتحاد جماهیر شوروی»،
«یوگسلاوی» به خاطر اختلافات قومی
تقسیم و درگیر آتش جنگ داخلی بین
بوسنی، کرواسی و صربستان شد.
این یک صحنه از نبرد خانه
به خانه در «موستار» است،
همسایه علیه همسایه.
یک اتاق خواب، جایی که
آدمها نزدیکی را تقسیم می‌کنند،
جایی که نطفه زندگی بسته می‌شود،
تبدیل به میدان نبرد شد.
مسجدی در شمال بوسنی توسط
توپخانه‌ی صربها ویران شده
و بعنوان سردخانه موقت استفاده می‌شد.
اجساد سربازان صربستانی
بعد از نبرد جمع میشد
و در ازای آزاد اسرا یا سربازان
بوسنیایی کشته شده در جنگ
معامله می‌شدند.
اینجا زمانی پارک بود.
سرباز بوسنیایی که راهنمایم بود
به من گفت حاالا همه‌ی
دوستانش اینجا دفن هستند.


هم زمان در «آفریقای جنوبی»
بعد از رهایی «نلسون ماندلا» از زندان
جمعیت سیاه پوست آخرین مرحله‌ی
آزادی از آپارتاید را شروع کردند.
یکی از چیزهایی که باید
بعنوان روزنامه‌نگار می‌آموختم
این بود که با خشمم چه کنم.
عادت داشتم آن را استفده کنم،‌ مسیر انرژي
آنرا هدایت کرده و به چیزی تبدیل کنم
که دیدم را، بجای تیره و تار کردن شفاف کند.
در «ترانسکی» شاهد آیین گذر به
مردانگی در قبیله «خوسایی» بودم.
پسران نوجوان در انزوا و در حالیکه بدنشان 
پوشیده با خاک سفید بود زندگی می‌کردند.
بعد چند هفته بدنشان را از سفیدی شسته
و تمام مسئولیتهای مردانه 
را به عهده می‌گرفتند.
یک آیین خیلی قدیمی که نماد
درگیری سیاسی به نظر می‌رسید
که سیمای «آفریقای جنوبی» را تغییر داد.


کودکان در «سویتو» در حال
بازی روی ترامپولین.
جای دیگر در آفریقا قحطی بود.
در سومالی، حکومت مرکزی سقوط
کرد و جنگ طایفه‌ای گسترش یافت.
کشاورزان از زمین‌هایشان رانده شدند،
و محصولات و احشام نابود یا دزدیده شدند.
از گرسنگی‌دادن مهلک بعنوان
اسلحه کشتار جمعی استفاده شد —
بدوی اما بشدت موثر.
صدها هزار نفر تلف شد،
به آرامی و دردناک.
جامعه‌ی بین الملل با کمکهای
کلان بشردوستانه واکنش نشان داد،
و بیش از صدها هزار تن زندگی دوباره یافتند.
نیروهای آمریکایی برای محافظت از
کشتی‌های حاوی کمکها فرستاده شدند
اما سرانجام پایشان به درگیریها کشیده شد
و پس از نبرد تراژیک در
موگادیشو، عقب نشینی کردند.
در سودان جنوبی، جنگ داخلی دیگری
با استفاده از همان گرسنگی‌دادن مهلک
نسل‌کشی را به خود دید.


دوباره، NGO های بین‌المللی
متحد زیر چتر سازمان ملل
عملیات کمک رسانی گسترده را شروع
کردند و هزاران جان نجات داده شد.
من شاهد هستم و می‌خواهم شهادتم
صادقانه و سانسور نشده باشد.
همچنین می‌خواهم شهادتم
قدرتمند و شیوا باشد
و تا حد امکان عدالت را در حق
سرگذشت مردمی که از آنها
عکس می‌گیرم ادا کنم.
این مرد در یک مرکز تغذیه NGO بود
و تا جایی که میشد به او کمک می‌کردند.
او حقیقتاً هیچ‌ چیز نداشت. 
او یک اسکلت مجازی بود،
با اینحال هنوز قصد داشت و
شهامت می‌کرد که حرکت کند.
تسلیم نشده بود و اگر او تسلیم نشد
چطور ممکن است یک نفر در دنیای
بیرون حتی فکر از دست دادن امید را کند؟
در ۱۹۹۴ پس از سه ماهه پوشش
دادن انتخابات در آفریقای جنوبی،
شاهد جشن شروع بکار نلسون ماندلا بودم،
و آن تعالی‌ بخش‌ترین
چیزی بود که در عمرم دیدم.
بهترین سرمشقی شد
که بشریت باید ارائه کند.
روز بعد به «رواندا» رفتم،
و مثل رفتن به جهنم
با آسانسور سریع‌السیر بود.


این مرد تازه از اردوگاه 
مرگ «هوتو» آزاد شده بود.
به من اجازه داد تا مدتی
طولانی از او عکس بگیرم،
و او حتی صورتش را
به سمت روشنایی چرخاند،
انگار می‌خواست او را بهتر ببینم.
فکر کنم می‌دانست زخمهای روی
صورتش چه حرفهایی به بقیه دنیا می‌گوید.
این بار، شاید سردرگم یا دلسرد
از فاجعه نظامی در سومالی،
جامعه بین‌الملل ساکت ماند،
و در جایی حدود ۸۰۰٫۰۰۰ نفر
بدست هموطنان خود
سلاخی شدند — گاهی بدست همسایگان خود —
با استفاده از ابزارآلات مزرعه بجای سلاح.


شاید بخاطر درسی آموخته شده
از واکنش ضعیف
به جنگ در بوسنی و شکست
در رواندا بود، که
وقتی صربستان به کوزوو حمله کرد،
اقدام بین‌المللی قاطعانه‌تری اتخاذ شد.
نیروهای ناتو مداخله کردند
و ارتش صربها پس کشید.
قومیتهای آلبانیایی به قتل رسیدند،
مزارعشان نابود شد و
شمار زیادی به زور دیپورت شدند.
آنها در کمپهای پناهجویان پذیرش شدند،
که از سوی NGOهای
آلبانیا و مقدونیه ایجاد شد.
اثر مردی که داخل خانه‌‌اش
سوزانده شده بود.
تصویربرایم یادآور نقاشی روی دیوار غار است
و منعکس کننده این که هنوز
از بسیاری جهات بدوی هستیم.


بین سالهای ۱۹۹۵ و ۱۹۹۶
دو جنگ اولیه در چچن را
از داخل «گروزنی»(پایتخت) پوشش دادم
این یک شورش چچنی در
خط مقدم علیه ارتش روسیه است.
روسها گروزنی را چند
هفته متوالی بمباران کردند،
عمدتا شهروندانی را کشتند که هنوز
در شهر به دام افتاده بودند.
پسری را از یتیمخانه آن محل پیدا کردم
که در اطراف خط مقدم پرسه می‌زد.
کار من از این که صرفاً
نگران جنگ باشم به تمرکز
بر مسائل اجتماعیِ
بحرانی هم ارتقا یافت.
بعد از سقوط «چاشئسکو»، به رمانی رفتم
(رأس دوم کمونیست رومانی)
نوعی از «گولاگ» کودکان را کشف کردم
(زندان کار اجباری)
جاییکه هزاران یتیم در شرایط
قرون وسطایی نگهداری می‌شدند.
چاشئسکو به هر خانواده تحمیل کرده بود
که چند فرزند داشته باشند و بدین ترتیب
جسم زنها ابزاری شده بود
برای سیاست اقتصادی دولت.
کودکانی که نمی‌توانستند مورد
حمایت خانواده‌یشان قرار بگیرند
در یتیمخانه‌های حکومت بزرگ می‌شدند.
کودکان با عیوب مادرزادی
برچسب غیرقابل درمان می‌گرفتند،
و محکوم به زندگی 
در شرایط غیر انسانی بودند.


زمانی که گزارشها عمومی شدند،
دوباره کمک بین‌المللی بداد رسید.
با عمیق‌تر شدن در میراث
رژیمهای اروپای شرقی
چند ماهی روی داستانی درباره‌ي
اثرات آلودگی صنعتی کار کردم،
جایی‌که اهمیتی به محیط زیست یا سلامتِ
کارگران یا باقی جمعیت داده نمی‌شد.
یک کارخانه آلومینیوم در چک‌اسلواکی
پر از دود سرطان‌زا و غبار بود،
و از هر پنج کارگر چهار
نفرشان سرطان می‌گرفت.


بعد از سقوط «سواهاراتو» در اندونزی،
(رییس جمهور)
شروع کردم به کاوش در وضعیت فقر
در کشوری که در مسیر خود بسوی
مدرنیزه شدن گام بر می‌داشت.
زمان خوبی را با مردی گذراندم
که با خانواده‌اش در خاکریز 
یک راه‌آهن زندگی می‌کرد
و یک دست و یک پایش را در 
سانحه ترن از دست داده بود.
وقتی داستان منتشر شد،
موجی از کمکهای داوطلبانه سرازیر شد.
یک سرمایه امانی تشکیل شد،
و اکنون خانواده در خانه‌ای
در حومه شهر زندگی می‌کند
و همه نیازهای اولیه آنها برآورده می‌شود.
این داستانی بود که تلاشش فروش چیزی نبود.
روزنامه‌نگاری مسیری را
برای حس طبیعی سخاوتِ
مردم فراهم کرده بود 
و خوانندگان پاسخ دادند.
دسته‌ای از کودکان بیخانمان را دیدم 
که از حومه شهر به جاکارتا آمده بودند،
وحالا در ایستگاه قطار زندگی می‌کردند.
با رسیدن به ۱۲ یا ۱۴ سالگی آنها
معتاد به مواد می شدند یا متکدی.
فقر روستایی جای خود
را به فقر شهری داده بود.
و در این فرایند آنها غیرقابل رویت بودند.


این معتادان هروئین در
مرکز سم زدایی در پاکستان
من را به یاد شخصیتهایی
در نمایش بکت می‌انداختند:
منزوی، منتظر در تاریکی،‌
اما متمایل به روشنایی.
«عامل نارنجی» سم برگ‌کشی بود 
که طی جنگ ویتنام استفاده شد
تا ویِت‌کنگ‌ها و ارتش ویتنام شمالی 
را ازمخفی‌گاهایشان بیرون بکشاند.
ماده فعال دیوکسین بود، 
یک ماده شیمیایی بی‌نهایت سمی
که در مقادیر وسیع اسپری می‌شد
و اثراتش از طریق ژنها 
به نسل بعدی منتقل می‌شد،
در سال ۲۰۰۰، شروع به ثبت
مسائل جهانی سلامت کردم،
نخست با تمرکز بر ایدز در آفریقا.
سعی کردم داستان را از
طریق کار مددکارها بگویم.
فکر کردم مهم است تأکید کنم
که این آدمها کمک دریافت می‌کنند،
خواه از سوی NGOهای بین‌المللی
یا از سوی نهادهایی با منشاء محلی.


کودکان خیلی زیادی بخاطر 
بیماری واگیردار یتیم شده‌اند
طوریکه مادربزرگها سرپرستی آنها را دارند
و خیلی بچه ها با HIV متولد شده بودند.
بیمارستانی در زامبیا.
شروع به ثبت ارتباط نزدیک
بین HIV/ ایدز و بیماری سل کردم.
اینجا بیمارستان پزشکانِ
بدون مرز در کامبوج است.
عکسهای من می‌تواند در حمایت از
کارNGOها نقش ایفا کند
بواسطه نشان دادن مشکلات اجتماعیِ
مهمی که آنها با آن سروکار دارند.
با گروه پزشکانِ بدون مرز به کنگو رفتم،
و به نوشتن یک کتاب و یک نمایشگاه کمک کردم
که تمرکزش بر جنگی فراموش شده‌ای بود
که میلیون‌ها تن در آن کشته شده بودند،
و از در معرض بیماری قراردادن بدون مداوا
بعنوان اسلحه استفاده شده بود.
یک کودک دچار سوءتغذیه که تحت
بخشی از برنامه مکمل غذایی ارزیابی می‌شد.


در پاییز سال ۲۰۰۴ به دارفور رفتم.
(شهری در سودان)
این بار مأموریتی برای یک مجله داشتم،
اما باز با پزشکان بدون مرز
همکاری نزدیک کردم.
جامعه بین‌الملل هنوز راهی نیافته بود
تا فشار کافی برای توقف
این نسل‌کشی به وجود آورد.
یک بیمارستان پزشکان بدون مرز
در کمپی برای مردم آواره.
مشغول کار روی پروژه ای طولانی
درباره جنایت و تنبیه در آمریکا بودم.
این صحنه مال نیو اورلئان است.
یک زندانی در دسته زنجیربند در آلاباما
با دست‌بند شدن به یک تیر برق 
زیر آفتاب نیمروزی تنبیه می‌شد.
این تجربه سوالات زیادی را برانگیخت،
در بین آن سوالاتی درباره نژاد و برابری
و این که برای چه کسانی در کشور ما 
فرصتها و گزینه‌هایی در دسترس است.
در حیاط یک دسته زنجیربند در آلاباما.


من اصابت هیچکدام از هواپیماها را ندیدم،
و وقتی از پنجره بیرون را نگاه کردم،
اولین برج را درحال سوختن دیدم
و فکر کردم شاید تصادف بوده.
دقایقی بعد وقتی دوباره نگاه کردم
و برج دوم را در حال سوختن دیدم،
فهمیدم که در جنگ هستیم.
در میانه ویرانه‌ بجای مانده
به این تشخیص رسیدم.
از سال ۱۹۸۱ مشغول عکاسی
از جهان اسلامی بودم —
نه فقط در خاورمیانه، 
بلکه در آفریقا،‌ آسیا و اروپا.
زمانی که مشغول عکس گرفتن
از این جاهای مختلف بودم،
فکر می‌کردم داستانهای مختلف
را پوشش می‌دهم،
اما در ۱۱ سپتامبر تاریخ شفاف شد 
و من فهمیدم
۲۰ سال است که تنها مشغول 
پوشش‌دهی یک خبر بودم
و حمله به نیویورک آخرین جلوه‌ی آن بود.


منطقه مرکز تجاری کابل، افغانستان
در انتهای جنگ داخلی،
اندکی قبل از سقوط شهر به دست طلبان.
قربانیان مین‌های زمینی
که در مرکز بازتوانیِ صلیب سرخ
به سرپرستی آلبرتو کایرو کمک می‌گیرند
پسری که بر اثر باقیمانده مین‌ها 
پایش را از دست داد.
من شاهد رنج عظیمی در جهان اسلامی بوده‌ام
از استبداد سیاسی گرفته تا جنگ داخلی، 
حملات خارجی، فقر و قحطی.
فهمیدم که در آن رنج‌کشیدن
حکومت اسلامی فریادش بلند بوده.
چرا ما گوش شنوا نبودیم؟
یک رزمنده طالبان که در نبردی هنگام

ورود «جبهه متحد شمال»
به شهر قندوز گلوله خورده.
وقتی جنگ با عراق قریب‌الوقوع بود،
تشخیص‌ام این بود که نیروهای آمریکایی
پوشش دهی خیلی خوبی داشته باشند.
بنابراین تصمیم گرفتم حمله را
از داخل بغداد پوشش بدهم.
بازاری تحت اصابت خمپاره قرار گرفت
که باعث کشته شدن چندین عضو یک خانواده شد.
یک روز پس از ورود 
نیروهای آمریکایی به بغداد،
گروهی ازتفنگداران دریایی آمریکا
به دستگیری سارقان بانک پرداختند
و از سوی جمعیت حاضر تشویق شدند —
لحظه‌ای امیدوارانه که عمری کوتاه داشت.


برای نخستین بار در طی سالها،
شیعیان اجازه سفر زیارتی به کربلا
برای حضور در عاشورا را یافتند،
و من از حضور انبوه مردم و اشتیاق آنها
در بجای آوردن اعمال
مذهبی‌شان شگفت‌زده بودم.
گروهی از مردان در خیابانها با قمه‌زنی 
راهپیمایی می‌کردند.
مشهود بود که شیعه‌ها نیرویی
مهم و قدرتمند بودند
و ما بهترین تلاش خود برای فهمیدن آنها
و یادگیری نحوه برخورد با آنها را کردیم.
سال گذشته چندین ماه را برای
مستند سازی از نیروهای مجروحمان
درنبردهای عراق تا بازگشت شان صرف کردم.


این یک بالگرد پزشکی
است که در حال انجام
احیای قلبی ریوی روی سربازی
است که به سرش شلیک شده.
طب نظامی چنان کارآمد شده
که درصد نیروهایی که بعد از 
مجروح شدن نجات می‌یابند
در این جنگ در مقایسه با بقیه جنگها 
در تاریخ ما بسیار بالاتر است.
اسلحه‌ی عمده در این جنگ
«بمب‌های کنارجاده‌ای»است،
و جراحت عمده نیز
آسیب جدی پا می‌باشد،
بعد از تحمل درد و روان‌زخم بی‌نهایت،
مجروح با یک کشمکش روانی و جسمی طاقت‌فرسا
در مرکز بازتوانی روبرو می‌شود.
روحیه‌ای که از خود نشان دادند بی‌نظیر بود.
سعی کردم خودم را جای آنها تصور کنم،
و واقعا از جسارت و قاطعیت‌شان
در مواجهه با چنین
فقدان فاجعه‌باری احساس کوچکی کردم.
آدمهای خوب در شرایط خیلی بد
با نتایجی نامعین قرار گرفته بودند.
یک روز در بازپروری شخصی
شروع به صحبت از موج سواری کرد
و همه اینهایی که قبلا موج سواری
نکرده بودند با هم گفتند، «بریم موج سواری.»

و رفتند موج سواری.


عکاسها برای نشان دادن اتفاقاتِ
جاری به مردم فراتر از مرزهای
تجربه بشری می‌روند.
بعضی وقتها جان خود را کف دست می‌گیرند
چون به اعتقاد آنها، عقاید
و نفوذ شما اهمیت دارد.
هدف تصاویرشان سمت بهترین غرایز شماست،‌‌
سمت سخاوت تان، حس درست و غلط تان،
توانایی و تمایل تان به همذات پنداری با دیگران،
و امتناع تان از پذیرفتن ناپذیرفتنی هاست
آرزوی TED من:
یک داستان حیاتی برای گفته شدن وجود دارد،
و امیدوارم TED به من
در دستیابی به آن کمک کند
و بعد به من برای رسیدن به
روشهای خلاقانه و هیجان‌انگیزتر
در استفاده از عکاسی خبری 
در عصر دیجیتال کمک کند.
خیلی متشکرم.


(تشویق)

