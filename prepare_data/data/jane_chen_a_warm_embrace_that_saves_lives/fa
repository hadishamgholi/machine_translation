
لطفا چشم‌هاتون را ببنديد
و دستهاتون را باز كنيد
حالا تصوركنيد چه چيزي مي‌تونيد در دستهاتون جا بدهيد
يك سيب، يا شايد كيف پولتان را.
حالا چشم‌هاتون را باز كنيد
يك زندگي را چطور؟


چيزي كه اينجا مي‌بينيد يك نوزاد نارس است.
به نظر مي‌رسد كه او در آرامش در حال استراحت است،اما در واقع او در تقلا است كه زنده بماند
زيرا او نمي‌تواند دماي بدن خود را تنظيم كند.
اين نوزاد خيلي كوچك و ريز است و
چربي كافي براي گرم نگه داشتن بدن خود ندارد.
متاسفانه، بيست ميليون نوزاد مثل اين نوزاد
در هر سال در سراسر جهان متولد مي‌شوند.
و سالانه چهار ميليون از اين نوزادان مي‌ميرند.


اما مساله مهمتر اين است كه نوزادي كه زنده مي‌ماند
با بيماري‌هاي متعدد و بلندمدتي بزرگ مي‌شود
علت اين است كه در نخستين ماه از شروع زندگي نوزاد
تنها كار وي رشد كردن است
اگر او با دماي پايين بدن بجنگد، اندامهاي بدن وي نمي‌توانند به صورت عادي رشد كنند
كه نتيجه آن طيفي از بيماري‌ها است
از ديابت تا بيماري قلبي
و بهره هوشي پايين.
حالا فكرش را بكنيد، بسياري از اين مشكلات قابل پيشگيري هستند
اگر اين نوزادان فقط گرم نگه داشته شوند


اين نخستين وظيفه يك دستگاه پرورش نوزادان نارس است
اما دستگاه‌هاي استاندارد پرورش نوزادان نارس به برق نياز دارند
و حدود بيست هزار دلار خرج بر‌مي‌دارند
از اينرو، در مناطق روستائي كشورهاي در حال توسعه آنها را نمي‌بينيد.
در نتيجه، والدين به راه‌حل‌هاي محلي روي مي‌آورند
نظير استفاده از كيسه‌هاي آب گرم در اطراف بدن نوزادان خود
يا گذاشتن نوزادان در زير نور لامپ، مثل یکی كه در اينجا مي‌بينيد
روش‌هايي كه كارآمد و بي‌خطر نيستند
من خودم اين را بارها و بارها ديده‌ام


در يكي از سفرهايم به هند، من اين زن جوان، سويتا، را ديدم
كه تازه نوزاد نارس بسيار كوچك و ريزه‌اي به نام راني به دنيا آورده بود
او نوزادش را به نزديكترين كلينيك روستا برد
و دكتر به او توصيه كرد كه راني را به
بيمارستان شهر ببرد تا او را در يك دستگاه مخصوص پرورش نوزادان نارس قرار دهند.
اما تا آن بيمارستان چهار ساعت فاصله بود
و سويتا وسيله‌اي براي رفتن به آنجا نداشت
و نوزاد وي از دست رفت.


با الهام از اين داستان و داستان‌هاي بسيار ديگري نظير آن
من و تيمم دريافتيم چيزي كه لازم است يك راه‌‌حل بومي است
چيزي كه بدون برق هم بتواند كار كند
كه براي يك مادر يا قابله استفاده از آن آسان باشد
با توجه به اينكه اكثريت تولدها هنوز هم در خانه صورت مي‌گيرد
به چيزي احتياج داشتيم كه سبك و قابل حمل باشد
چيزي كه يتوان آن رااستريليزه كرد تا قابل استفاده مجدد براي نوزادان ديگر نيز باشد
و چيزي كه قيمت آن بسيار كم باشد
در قياس با بيست هزار دلاري
كه يك دستگاه مخصوص پرورش نوزادان نارس در ايالات متحده هزينه بر‌مي‌دارد


اين چيزي است كه ما به آن رسيديم
چيزي كه شما اينجا مي‌بينيد شباهتي به دستگاه مخصوص پرورش نوزادان نارس ندارد
اين شبيه يك كيسه خواب كوچك براي يك نوزاد است
مي‌توانيد آن را كاملا باز كنيد. آن ضد آب است
هيچ درزي داخل آن نيست از اينرو شما مي‌توانيد آن را به راحتي استريل كنيد
اما معجزه در اين كيسه كوچك شمعي است
اين ماده‌اي است كه از حالتي به حالت ديگر در مي‌آيد
اين يك جنس شمع‌مانند با يك درجه ذوب خاص
از درجه حرارت بدن انسان، يعني سي و هفت درجه سلسيوس است
شما مي‌توانيد صرفا با استفاده از آب گرم آن را ذوب كنيد
و وقتي ذوب شد مي‌تواند يك درجه حرارت دائمي را نگه دارد
هربار تا مدت زمان چهار تا شش ساعت.
بعد شما دوباره آن كيسه را گرم مي‌كنيد.
بعد آن را داخل اين كيسه كوچك پشتي مي‌گذاريد
و آن محيط گرمي ايجاد مي‌كند
براي نوزاد.


ساده به نظرمي‌رسد، اما ما آن را بارها و بارها امتحان كرده‌ايم
بارفتن به عرصه و صحبت با دكترها، مادران و كلينيك‌ها
جهت اطمينان از اينكه اين وسيله نيازهاي جوامع محلي را برآورده مي‌كند
ما برنامه‌ريزي كرده‌ايم كه در سال 2010 اين وسيله را در هند عرضه كنيم.
و قيمت مورد نظر بيست و پنج دلار خواهد بود
كمتر از يك هزارم قيمت
يك دستگاه استاندارد پرورش نوزادان نارس


ما اميدواريم در طول پنج سال آينده جان
تقريبا يك ميليون نوزاد را نجات دهيم.
اما تاثير اجتماعي آن در درازمدت كاهش رشد جمعيت است
اين به نظر درست نمي‌رسد
اما وقتي مرگ و مير نوزادان كاهش يابد
ميزان جمعيت نيز كاهش خواهد يافت
زيرا لازم نيست والدين پيش‌دستي كنند كه
نوزادان آنها خواهند مرد
ما اميدواريم كه آغوش گرمتر براي نوزاد
و ساير ايتكاراتي نظير اين
روند جديدي براي آينده تكنولوژي رقم بزنند:
راه‌حل‌هايي دردسترس، ساده، بومي
كه بتوانند تاثير اجتماعي عظيمي داشته باشند


در طراحي اين وسيله ما از چند اصل ساده پيروي كرديم
ماواقعا تلاش كرديم كه مصرف كننده نهايي را درك كنيم
در اين مورد، كساني مثل سويتا را.
ما سعي كرديم ريشه مساله را بفهميم
تااينكه تحت تاثير چيزي كه از قبل وجود داشت قرار بگيريم
و بعد ما در خصوص ساده‌ترين راه‌حل‌هايي كه ممكن بود انديشيديم
تا مساله را طرح كنيم
با چنين كاري، من معتقدم كه ما كاملا مي‌توانيم تكنولوژي را به داخل توده‌ مردم بياوريم.
و ما مي‌توانيم جان ميليونها نفر را از طريق يك آغوش گرم ساده حفظ كنيم.

