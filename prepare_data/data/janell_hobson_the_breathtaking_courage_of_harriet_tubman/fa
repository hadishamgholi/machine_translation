
فرار از بردگی؛
خطر کردن همه چیز برای نجات خانواده‌اش؛
رهبری یک یورش نظامی؛
دفاع از حق رأی زنان؛
این‌ها فقط مشتی از دستاوردهای
یکی از شجاع‌ترین قهرمانان آمریکا است.


هریت تابمن با نام آرامینتا راس
در دورچستر کاونتی، ایالت مریلند،
در اویل دهه ۱۸۲۰ به دنیا آمد.
آرامینتا یا مینتی در برده‌داری خصوصی
به دنیا آمد و بچه پنجم از نه بچه بود.


دو خواهر بزرگتر مینتی
به دسته زنجیربند فروخته شده بودند.
حتی به عنوان کودکی خردسال،
مینتی صاحبان مختلفی داشت،
که به او شلاق می‌کشیدند و تنبیهش می‌کردند.


زندگی مینتی جوان در ماموریتی به
فروشگاه محله برای همیشه دستخوش تغییر شد.
آنجا، یک متصدی وزنه‌ای یک کیلویی را
به سمت یک برده فراری پرتاب کرد،
که خطا رفت و در عوض به مینتی خورد.
جراحت او باعث شد
حمله‌های خوابی را تجربه کند
که امروز به نام خواب‌تازش
یا نارکولپسی می‌شناسیم،
و تا آخر عمر با او بود.


صاحب مینتی سعی کرد او را بفروشد،
اما هیچ خریداری برای برده‌ای
که به حمله خواب دچار بود وجود نداشت.
در عوض به کار با پدرش، بن راس، گماشته شد،
که چوب‌بری را به او یاد داد.
چوب‌بری استقامت فیزیکی مینتی را بالا برد
او را در ارتباط با ملوانان سیاه‌پوست آزادی
قرار داد که چوب را به شمال می‌بردند.
مینتی از آنها از ارتباطات سری‌ای خبردار شد
که در راه‌های تجارت رخ می‌داد،
اطلاعاتی که بعدها در زندگی‌اش
معلوم شد که بسیار گران‌بها بوده‌اند.


در این فضای اختلاط سیاهان آزاد
و برده که در کنار هم کار می‌کردند،
مینتی با جان تابمن آشنا شد، مرد سیاه آزادی
که در ۱۸۴۴ با او ازدواج کرد.
بعد از ازدواج او اسم مادرش
هریت را روی خود گذاشت.


صاحب هریت تابمن در سال ۱۸۴۹ درگذشت.
وقتی بیوه او تصمیم گرفت
همه برده‌هایش را بفروشد،
هریت ترسید از همه کسانی
که دوستشان دارد دور بیفتد.
او درباره «راه‌آهن سری» شنیده بود،
شبکه‌ای مخفی از خانه‌های امن،
قایق‌رانان،
و گاری‌چی‌ها
که حاضر بودند برده‌های فراری را
در راهشان به شمال پناه دهند.


پس تابمن با دو برادرش، بن و هری، فرار کرد.
آنها در نهایت از ترس گم شدن برگشتند.
اما در یکی از حمله‌های خواب او،
هریت خواب دید می‌تواند
مثل یک پرنده پرواز کند.
با نگاهی به پایین، او راه آزادی را دید.
و در پاییز ۱۸۴۹،
او به تنهایی پا به راه گذاشت،
و ستاره قطبی را تا پنسیلوانیا،
و تا آزادی دنبال کرد.


تابمن ۱۳ بار به جنوب برگشت تا خواهرزاده،
برادران،
پدر و مادرش،
و بسیاری دیگر را آزاد کند.
نام مستعار او شد موسای سیاه
و او به همراه دوستان حامی
لغو برده‌داری‌اش سخت کوشید
تا به برده‌ها کمک کند فرار کنند،
اول به شمال، و بعد به کانادا.


هریت تابمن در طول جنگ داخلی
به عنوان پرستار ارتش اتحاد،
پیش آهنگ،
و جاسوس کار کرد.
در سال ۱۸۶۳، او به اولین
زن تاریخ ایالات متحده بدل شد
که یک حمله نظامی را طرح‌ریزی و رهبری کرد،
که موجب آزادی نزدیک به
۷۰۰ انسان دربند در کارولینای جنوبی شد.


بعد از جنگ، در اصلاحیه
۱۳ام قانون اساسی ایالات متحده
برده‌داری از نظر قانون لغو شد،
اصلاحیه ۱۴ام حق شهروندی را گسترش داد
و اصلاحیه ۱۵ام حق رای را برای مردان
سیاهی که پیش از آن برده بودند فرآهم کرد.


اما او از پای ننشست و اصرار ورزید.
او برای بردگان سابق کمک مالی جمع کرد
و از طرف آنها به ساخت مدارس
و بیمارستان‌ها کمک کرد.


در سال ۱۸۸۸، تابمن در مبارزه
برای حق رای زنان بیشتر فعال شد.
در سال ۱۸۹۶، او در گردهم‌آیی تاسیس
انجمن ملی زنان رنگین‌پوست
در واشنگتن دی. سی.
و بعد در جلسه‌ای برای حمایت از
حق رای زنان در روچستر نیویورک ظاهر شد.
آنجا او به حاضران گفت:
«من یکی از راهنمایان راه‌آهن سری بودم،
و می‌توانم حرفی بزنم
که خیلی‌ها نمی‌توانند.
قطار من هیچ‌وقت از ریل خارج نشد
و هرگز هم مسافری را جا نگذاشتم.»


بعد از اینکه آوازه‌اش پیچید،
دوستان و متحدان مختلف
به او در مبارزه یاری رساندند
تا حق بازنشستگی جانبازی‌اش
به خاطر خدمت در ارتش اتحاد را بگیرد.
در سال ۱۸۹۹، بالاخره
ماهیانه ۲۰ دلار به او اعطا شد.
چرخ سرنوشت طوری گشت،
که خزانه‌داری ایالات متحده
در سال ۲۰۱۶ اعلام کرد
که تصویر تابمن روی اسکناس
بیست دلاری طرح جدید نقش خواهد بست.


هریت تابمن در ۱۰ مارس ۱۹۱۳
دیده از جهان فروبست.
حتی در بستر مرگ در سن ۹۱ سالگی هم،
آزادی مردمش را به یاد داشت.
حرف‌های آخرش این بود:
«من می‌روم تا جایی برای شما آماده کنم.»

