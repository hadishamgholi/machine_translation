
در واقع قبلاً در دهه ۱۹۸۰،
من اولین سخنرانی‌ام را در TED انجام دادم،
و برخی از اولین نمایش‌های عمومی
واقعیت مجازی را به صحنه TED آوردم.
در آن زمان، ما می‌دانستیم که با آینده‌ای
با عدم‌قطعیت بالا روبرو می‌شویم
جایی که در آن، فناوری‌ که نیاز داشتیم،
فناوری‌ که دوستش داشتیم،
می‌توانست باعث سقوط ما شود.
ما می‌دانستیم که اگر به فناوری
به عنوان وسیله‌ای برای قدرت بیشتر بنگریم،
اگر فقط یک قدرت برتر بود،
ما در نهایت خود را نابود می‌کنیم.
این اتفاق میافتد
وقتی فقط از آن برای
افزایش قدرت استفاده کنید.


پس آرمان‌گراییِ
فرهنگ دیجیتال در آن زمان
فقط مربوط به شروع با به رسمیت
شناختن تمام تاریکی‌های ممکن
و تلاش برای تصور راهی برای عبور از آن
با زیبایی و خلاقیت بود.


من همیشه عادت داشتم سخنرانی‌های اولم در
TED را با این جمله ترسناک به پایان ببرم:
«ما یک چالش داریم.
ما باید فرهنگی فراتر از فناوری بسازیم
که خیلی زیبا، خیلی معنادار
خیلی عمیق، بی‌نهایت خلاقانه،
و پر از پتانسیل‌های نامحدود است
که ما را از خودکشی دسته‌جمعی دور می‌کند.»
پس ما هم در مورد انقراض صحبت کردیم
و هم در مورد نیاز به ایجاد
آینده‌ای جذاب و بی‌نهایت خلاقانه.
و من همچنان باور دارم که آن خلاقیت جایگزین
به عنوان جایگزین مرگ
بسیار حقیقی و واقعی است،
شاید واقعی‌ترین چیزی که وجود دارد.


در مورد واقعیت مجازی —
خب، من این‌گونه در مورد آن صحبت می‌کردم
که چیزی خواهد بود شبیه به
اتفاقی که در زمان اختراع زبان توسط رخ داد.
با زبان، ماجراجویی‌های جدید
به وجود آمدند، عمق جدید، معنای جدید،
راه‌های جدید برای ارتباط،
راه‌های جدید برای هماهنگی،
راه‌های جدید برای تصور کردن،
راه‌های جدید برای بزرگ کردن بچه‌ها،
و من تصور کردم، با واقعیت مجازی،
ما این چیز جدید را خواهیم داشت
که مانند یک مکالمه خواهد بود
اما مانند یک خواب ارادی
در بیداری واقعیت هم خواهد بود.
ما آن را ارتباطات پسانمادین نامیدیم،
چون مثل این است که تجربه
خودتان را مستقیماً خلق کنید
به جای این که با نمادها آن را بیان کنید.


یک چشم‌انداز زیبا بود،
و من هنوز هم آن را باور دارم،
و با این وجود، چیزی که آن
چشم‌انداز زیبا را تسخیر می‌کرد
جنبه تاریکی بود از آنچه
می‌توانست به آن تبدیل شود.


و گمان می‌کنم می‌توانم اشاره کنم
به گفته یکی از نخستین دانشمندان کامپیوتر،
که نوربرت وینر نام داشت،
او در دهه‌ی ۵۰ کتابی نوشت،
قبل از این که من متولد شوم،
به نام «استفاده انسان از موجود بشر».
و در این کتاب، او پتانسیل
ایجاد یک سیستم کامپیوتری را شرح داد
که می‌تواند از افراد اطلاعات بگیرد
و بلافاصله به آن‌ها بازخورد دهد
تا آن‌ها را از نظر آماری، تا حدودی
در یک اتاقک شرطی‌سازی قرار دهد،
در یک سیستم رفتارگرایانه،
و این جمله فوق‌العاده را گفته است که
می‌توان به عنوان یک
آزمایش فکری تصور کرد که —
من تفسیر آن جمله را می‌گویم،
نه دقیقاً خود آن را —
می‌توان یک سیستم کامپیوتری
جهانی را تصور کرد
که در آن همه دستگاه‌هایی را
همراه خود دارند،
و این دستگاه‌ها بر اساس کارهایشان
به آن‌ها بازخورد می‌دهند،
و کل جمعیت
در معرض میزانی از اصلاح رفتار قرار دارند.
و چنین جامعه‌ای دیوانه خواهد بود،
نمی‌تواند دوام بیاورد،
نمی‌تواند با مشکلات خود مواجه شود.


و سپس او گفت، البته این
فقط یک آزمایش فکری است،
و چنین آینده‌ای از نظر فناورانه عملی نیست.


(خنده)


و با این حال، البته این چیزی
است که ما خلق کرده‌ایم،
و چیزی است که اگر می‌خواهیم دوام
بیاوریم، باید آن را به عقب بازگردانیم.
پس —


(تشویق)


من بر این باورم که ما یک
اشتباه خیلی خاص مرتکب شدیم،
و این در اوایل کار اتفاق افتاد،
و با درک اشتباهی که انجام دادیم،
می‌توانیم آن را به عقب بازگردانیم.
این اشتباه در دهه ۹۰ اتفاق افتاد،
و تا قرن بعد ادامه پیدا کرد،
و این اتفاقی است که افتاد.
فرهنگ دیجیتال اولیه،
و البته، فرهنگ دیجیتال امروزی،
حسی داشت که من آن را گرایش
به چپ (از نظر اجتماعی) می‌نامم،
که بر خلاف کارهای دیگری که انجام شده‌اند،
مانند اختراع کتاب،
همه چیز بر روی اینترنت
باید کاملاً عمومی باشد،
باید به صورت مجانی در دسترس باشد،
چون اگر حتی یک نفر
نتواند هزینه آن را بپردازد،
آن وقت یک نابرابری وحشتناک
به وجود خواهد آمد.
حالا البته، راه‌های دیگری
برای مقابله با آن وجود دارد.
اگر کتاب‌ها هزینه‌بر باشند، می‌توانید
از کتابخانه‌های عمومی استفاده کنید.
و غیره.
ولی ما فکر می‌کردیم که
نه، نه، نه، این تبعیض است.
[اینترنت] باید یک منبع کاملاً عمومی باشد،
این چیزی است که می‌خواهیم.


و به این ترتیب این روحیه وجود دارد.
می‌توانید آن را در طرح‌هایی
مانند ویکی‌پدیا ببینید،
و بسیاری دیگر.
ولی به صورت همزمان،
ما با همان اشتیاق به این هم باور داشتیم،
به چیز دیگری که کاملاً متناقض بود،
آن هم این بود که ما عاشق
کارآفرینان فناوری خود بودیم.
ما عاشق استیو جابز بودیم؛
عاشق این اسطوره نیچه‌ای بودیم
از یک متخصص که می‌توانست
بر روی جهان تأثیرگذار باشد.
درست است؟
و آن قدرت افسانه‌ای هنوز
بر ما تأثیر می‌گذارد.
پس شما این دو اشتیاق متفاوت را دارید،
برای رایگان نگه داشتن همه چیز
و برای قدرت تقریباً ماوراء طبیعی
کارآفرینان فناوری.
چگونه کارآفرینی را تحسین می‌کنید
وقتی همه چیز مجانی است؟


خب، آن زمان فقط یک راه وجود داشت،
که مدل تبلیغات بود.
و به این ترتیب، گوگل به صورت
رایگان متولد شد، با آگهی.
فیس‌بوک به صورت رایگان متولد شد، با آگهی.
در ابتدا، بامزه بود،
مانند اولین نسخه گوگل.


(خنده)


تبلیغات واقعاً تبلیغات بودند.
مثلاً آگهی دندانپزشک
محلی‌تان یا شبیه به آن.
اما چیزی وجود دارد به اسم قانون مور
که باعث شد کامپیوترها
کارآمدتر و ارزان‌تر شوند.
الگوریتم‌های آن‌ها بهتر شوند.
در واقع دانشگاه‌هایی داریم در آن‌ها
افرادی این موضوعات را مطالعه می‌کنند
و کامپیوترها بهتر و بهتر می‌شوند.
و مشتریان و سایر نهادهایی که
از این سیستم‌ها استفاده می‌کنند
چیزهای جدیدی را تجربه می‌کنند
و باهوش‌تر و باهوش‌تر می‌شوند.
و آنچه به عنوان تبلیغات آغاز شد
دیگر نمی‌تواند تبلیغات نامیده شود.
به اصلاح رفتار تبدیل شده است،
همان چیزی که نوربرت وینر نگرانش بود.


و همچنین من نمی‌توانم این‌ها
را شبکه اجتماعی بنامم.
من آن‌ها را امپراتوری‌های
اصلاح رفتار می‌نامم.


(تشویق)


من از افراد بدگویی نمی‌کنم.
من دوستان عزیزی در این شرکت‌ها دارم،
یک شرکت به گوگل فروخته‌ام، با این‌که
فکر می‌کنم یکی از این امپراتوری‌هاست.
من فکر نمی‌کنم این موضوع، مربوط به
افراد بدی باشد که کار بدی انجام داده‌اند.
فکر می‌کنم مربوط به یک اشتباه جهانی فجیع،
و بسیار مسخره است،
نه یک موج از شر.


اجازه دهید لایه‌ای دیگر
از جزئیات به شما ارائه کنم
در مورد نحوه‌ی عملکرد این اشتباه به خصوص.
پس با رفتارگرایی،
می‌توانید به یک موجود، که می‌تواند
یک موش، سگ یا انسان باشد،
پاداش بدهید و برخی اوقات،
آن را مجازات کنید
به عنوان بازخورد کاری که می‌کنند.
پس اگر یک حیوان در قفس داشته باشید،
آن‌ها می‌توانند آب‌نبات و شوک برقی باشند.
ولی اگر یک گوشی هوشمند داشته باشید،
دیگر آن چیزها نخواهد بود، تنبیه‌ها
و پاداش‌های نمادین وجود خواهد داشت.
پاولوف، یکی از نخستین رفتارگراها،
یک اصل معروف را شرح داد.
شما می‌توانید به یک سگ آموزش دهید که بزاق
دهانش ترشح شود، فقط با یک زنگ، یک نماد.
پس در شبکه‌های اجتماعی،
تنبیه و تشویق اجتماعی به عنوان
همان تنبیه و تشویق عمل می‌کنند.
همانگونه که همه، حس این چیزها را می‌دانیم.
شما کمی پاداش می‌گیرید —
«یک نفر پست من را لایک کرد
و این در حال تکرار شدن است.»
یا تنبیه می‌شوید: «خدای من،
آن‌ها من را دوست ندارند،
شاید شخص دیگری معروف‌تر است، آه خدای من.»
پس شما این دو احساس خیلی معروف را دارید،
و به شکلی آن‌ها را دریافت می‌کنید
که در یک حلقه گرفتار می‌شوید.
همانگونه که بسیاری از بنیانگذارانِ
این سیستم به طور عمومی تأیید کرده‌اند،
همه می‌دانستند که این موضوع
در حال رخ دادن است.


اما یک نکته وجود دارد:
به طور سنتی، در مطالعه علمی
روش‌های رفتارگرایی،
مقایسه‌هایی بین محرک مثبت
و منفی وجود داشته است.
در این سیستم، یک سیستم تبلیغاتی،
تفاوت جدیدی وجود دارد
که برای مدتی از نظر
جامعه علمی دور مانده است،
و آن تفاوت، این است که
با این که محرک‌های مثبت
در شرایط مختلف از
محرک‌های منفی مؤثرتر هستند،
محرک‌های منفی ارزان‌تر هستند.
آن‌ها محرک‌هایی برای معامله کردن هستند.
پس منظور من این است که خیلی راحت‌تر است
که اعتماد را از دست دهید
تا اعتمادسازی کنید.
ایجاد عشق زمان زیادی نیاز دارد.
اما می‌توان در زمان کوتاهی
عشق را از بین برد.


حالا مشتریان این
امپراتوری‌های اصلاح رفتار
به سرعت از آن‌ها استفاده می‌کنند.
آن‌ها تقریباً شبیه
تاجران خیلی فعال هستند.
از چیزهایی که خرج می‌کنند بازخورد می‌گیرند
یا اگر خرج نمی‌کنند،
از هر فعالیتی که دارند.
و نگاه می‌کنند که چه چیزی جواب می‌دهد،
و سپس آن را بیشتر انجام می‌دهند.
پس آن‌ها به سرعت بازخورد می‌گیرند،
که به این معناست که به احساسات
منفی بیشتر واکنش نشان می‌دهند،
چون آن‌ها با سرعت بیشتری در حال
گسترش هستند، درست است؟
و بنابراین، حتی بازیگران دارای هدف
که فکر می‌کنند تنها مشغول
تبلیغ خمیردندان هستند
نهایتاً به پیشرفت افراد منفی کمک می‌کنند،
احساسات منفی، شاخ‌های مجازی،
افراد متوهم،
بدبین، پوچ‌گرا.
این‌ها افرادی هستند که سیستم
آن‌ها را تقویت می‌کند.
و نمی‌توان به یکی از این شرکت‌ها پول داد
و جهان را فوراً به جای خوبی تبدیل کرد
و دموکراسی را گسترش داد
تقریباً به همان آسانی که می‌توانید با
پول دادن، این چیزها را خراب کنید.
پس این معضلی است که
خودمان را به آن دچار کرده‌ایم.


راه جایگزین این است که زمان را
به سختی به عقب برگرانیم،
و آن تصمیم را دوباره بسازیم.
بازسازی آن دو معنا دارد.
اول به این معناست که بسیاری
از مردم که توانایی مالی دارند،
واقعا برای این چیزها پول بپردازند.
برای جستجو پول بدهید،
برای شبکه‌سازی اجتماعی پول بدهید.
چگونه پول بدهید؟
شاید از طریق یک هزینه اشتراک،
شاید با پرداخت‌های خرد
در زمان استفاده از آن‌ها.
گزینه‌های زیادی وجود دارد.
اگر برخی از شما نگران
شده‌اید و فکر می‌کنید
«اوه خدای من، من هیچ‌وقت
برای این چیزها پول نمی‌دهم.
چگونه می‌توانید همه را
به پول دادن مجبور کنید؟»
من می‌خواهم به شما اتفاقی را
که همین الآن افتاد، یادآوری کنم.
در همین زمان
شرکت‌هایی مانند گوگل و فیس‌بوک،
ایده دسترسی آزاد خود را فرموله می‌کردند،
در بخش بزرگی از فرهنگ مجازی
این باور وجود داشت که در آینده،
تلویزیون و فیلم‌ها هم به شکل
مشابهی تغییر خواهند یافت،
مانند ویکی‌پدیا.
اما پس از آن، شرکت‌هایی مانند
نتفلیکس، آمازون، HBO
گفتند: «می‌دانید، حق اشتراک پرداخت کنید.
ما به شما یک تلویزیون عالی می‌دهیم.»
و کار کرد!
ما اکنون در دوره اوج تلویزیون
قرار داریم، درست است؟
پس گاهی بهتر است که برای
چیزهایی پول پرداخت کنید.
می‌توانیم تصور کنیم —


(تشویق)


می‌توانیم یک جهان فرضی از
«اوج رسانه‌های اجتماعی» را تصور کنیم.
این جهان چگونه خواهد بود؟
به معنا خواهد بود که با استفاده از
آن‌ها، می‌توانید واقعاً مفید باشید،
مشاوره پزشکی معتبر
به جای شاخ‌های مجازی.
می‌تواند به این معنا باشد که زمانی
که می‌خواهید اطلاعات واقعی دریافت کنید،
مجموعه‌ای از تئوری‌های
توطئه بدبینانه نمی‌بینید.
می‌توان این امکان دیگرِ
فوق‌العاده را تصور کرد.
آه
من این رویا را دارم.
باور دارم امکان‌پذیر است.
مطمئنم امکان‌پذیر است.
و اطمینان دارم که در این صورت،
شرکت‌هایی مثل گوگل‌ها و فیس‌بوک‌ها،
نقش بهتری در این جهان خواهد داشت.
من بر این باور نیستم که باید سیلیکون ولی
(شرکت‌های فناوری) را مجازات کنیم.
ما تنها نیاز داریم که
آن تصمیم را دوباره بسازیم.


تصمیم شرکت‌های بزرگ فناوری،
تنها دو شرکت وابسته به
اصلاح رفتار و جاسوسی
در مدل‌های کسب‌وکار خود هستند.
گوگل و فیس‌بوک.


(خنده)


و بچه‌ها من شما را دوست دارم.
واقعا دوستتان دارم.
افراد فوق‌العاده‌ای هستند.
می‌خواهم به این نکته اشاره کنم،
اگر به گوگل نگاه کنید،
می‌تواند مراکز هزینه را به طور نامحدود
در تمام این شرکت‌ها گسترش دهد،
اما نمی‌تواند مراکز سود را گسترش دهد.
نمی‌توانند تنوع فعالیت‌هایشان را
زیاد کنند، چون گرفتار شده‌اند.
آن‌ها گرفتار این مدل شده‌اند،
دقیقاً مثل کاربرهایشان.
در همان دامی که کاربرهایشان اسیرش هستند،
و نمی‌توان یک شرکت بزرگ
را اینگونه اداره کرد.
پس این در نهایت به نفع سهام‌داران
و سایر ذی‌نفعان شرکت است.
یک راه‌حل برد-برد است.
تنها پی بردن به آن،
به اندکی زمان نیاز دارد.
باید بر روی جزئیات زیادی کار شود،
که کاملاً انجام‌شدنی هستند.


(خنده)


من فکر نمی‌کنم اگر این کار را انجام ندهیم،
بشر قادر به ادامه حیات باشد.
ما نمی‌توانیم جامعه‌ای داشته باشیم
که در آن، اگر دو نفر بخواهند
با یکدیگر ارتباط برقرار کنند،
تنها راهش، تأمین مالی توسط یک شخص سوم باشد
که می‌خواهد بر آن‌ها تأثیر بگذارد.


(تشویق)
(تشویق تمام می‌شود)


در همین حال، اگر شرکت‌ها تغییر نمی‌کنند،
اکانت‌های خود را حذف کنید، اوکی؟


(خنده)


(تشویق)


فعلاً همینقدر کافی است.
بسیار سپاسگزارم.


(تشویق)

