
بيایید درباره شيفتگی ها صحبت کنیم.
با شيفتگی به گروه بيتل ها شروع کنیم.
جوان های هيجان زده،
گريه، فرياد، غوغا.
شيفتگی به ورزش.
تماشاچیان گوش خراش.
همه اش برای يک ايده. رساندن توپ به داخل تور.
خب، شيفتگی مذهبی.
از خود بی خود می شوند، گريه می کنند.
تصور الهام دارند.
شيفتگی ها می توانند خوب باشند.
شيفتگی ها می توانند نگران کننده باشند.
يا شيفتگی ها می توانند کشنده باشند.


جهان يک شيفتگی جديد دارد.
شيفتگی به ياد گرفتن انگلیسی.
گوش بدهيد که چگونه دانش آموزان چينی انگليسی ياد می گیرند،
از طريق فرياد زندن آن.


معلم: ... زندگی ام را تغيير خواهم داد!


دانش آموزان: من زندگی ام را تغییر خواهم داد.


معلم: من نمی خواهم پدر و مادرم را نا امید کنم.


دانش آموزان: من نمی خواهم پدر و مادرم را نا امید کنم.


معلم: من هرگز نمی خواهم کشورم را نا امید کنم.


دانش آموزان: من هرگز نمی خواهم کشورم را نا امید کنم.


معلم: مهمتر از همه... دانش آموزان: مهمتر از همه...


معلم: من نمی خواهم خودم را نا امید کنم.


دانش آموزان: من نمی خواهم خودم را نا امید کنم.


جی واکر: چند نفر در سراسر جهان در حال تلاش برای ياد گرفتن انگلیسی هستند؟
دو ميليارد نفر.


دانش آموزان: يک پيراهن، يک لباس.


جی واکر: در آمریکای لاتین،
در هند، در آسیای جنوب شرقی،
و بيشتر از همه در چین.
اگر شما یک دانش آموز چینی باشيد
طبق قانون، از کلاس سوم شروع به يادگیری انگليسی می کنید.
برای همین است که امسال
چين تبديل خواهد شد به بزرگترين کشور انگليسی زبان جهان.
(خنده حضار)
چرا انگلیسی؟ يک کلمه بگم: فرصت.
فرصت برای زندگی بهتر، برای اشتغال.
برای اينکه بتوانید شهریه مدرسه را بدهید، يا غذا سر سفره بگذارید.
تصور کنید دانش آموزی را که در يک آزمون عظيم سه روزه شرکت می کند.
نمره اش در این يک آزمون
عملا آینده اش را تعيين می کند.
او روزی 12 ساعت درس می خواند.
برای سه سال، تا آماده بشود.
25 درصد از نمره اش
بر اساس زبان انگلیسی است.
به این آزمون می گویند: گائوکائو (کنکور)، و 80 ميليون دانش آموز دبيرستانی چینی
تا حالا این آزمون خسته کننده را پشت سر گذاشته اند.
شدت نياز به ياد گرفتن انگليسی
آنقدر زياد است که تا آن را نبینید باور نمی کنید.


معلم: بی نقص! دانش آموزان: بی نقص!


معلم: بی نقص! دانش آموزان: بی نقص!


معلم: من می خواهم انگلیسی را بی نقص صحبت کنم.


دانش آموزان: من می خواهم انگلیسی را بی نقص صحبت کنم.


معلم: من می خواهم انگلیسی را — دانش آموزان: من می خواهم انگلیسی را —


معلم: بی نقص صحبت کنم. دانش آموزان: بی نقص صحبت کنم.


معل: من می خواهم زندگی ام را تغییر دهم!


دانش آموزان: من می خواهم زندگی ام را تغییر دهم!


جی واکر: خب حالا شيفتگی به انگلیسی خوب است يا بد؟
آیا انگیسی یک سونامی است که زبان های ديگر را
از بين می برد؟ به احتمال زیاد نه!
انگلیسی زبان دوم دنيا است.
زبان مادری، زندگی شما است.
اما با انگلیسی می توانید در يک گفتگوی گسترده تر شرکت کنید.
يک گفتگوی جهانی درباره مشکلات جهانی.
مانند تغيير آب و هوا و يا فقر.
يا گرسنگی يا بيماری.
دنيا زبان های فراگیر ديگری هم دارد.
رياضی زبان علم است.
موسيقی زبان احساس است.
و حالا انگلیسی در حال تبدیل شدن به زبان حل مسئله است.
نه به خاطر اينکه آمریکا بخواهد آن را به جهان تحميل کند.
بلکه به خاطر اینکه جهان آن را به سمت خود می کشد.
پس شيفتگی به انگلیسی يک نقطه عطف است.
مانند بهره گیری از برق در شهرهایمان،
يا فروپاشی ديوار برلین،
انگلیسی نماد امید است
به آینده ای بهتر.
آینده ای که در آن دنيا يک زبان مشترک دارد،
که با آن مشکلات مشترکتش را حل کند.


بسيار ممنون از شما.
(تشويق حضار)

