
صحبت درباره‌ی محرکهای ژنی است،
اما میخوام
با یه داستان خیلی کوتاه شروع کنم.
بیست سال پیش،
یه زیست شناس به نام آنتونی جیمز
این فکر به سرش زد که
پشه‌هایی تولید کنه که
مالاریا رو منتقل نکنن.


فکر فوق‌العاده ای بود،
و البته کاملاً شکست خورد.
به یک دلیل، معلوم شد
که واقعاً سخته
که یه پشه ی مقاوم به مالاریا
تولید کنیم.
تنها چند سال پیش
بالاخره جیمز موفق به این کار شد،
با افزودن چند ژن
که باعث میشه
انگل مالاریا نتونه داخل پشه زنده بمونه.


اما این فقط مشکل دیگه‌ای ایجاد کرد.
حالا که یه پشه‌ی مقاوم به مالاریا دارین،
چطور میتونین اونو به جای
پشه‌های ناقل مالاریا بذارین؟
چند تا گزینه هست،
اما اساس طرح "آ" اینه که
یه گروه پشه ی مهندسی ژنتیکی شده
پرورش بدیم
اونها رو در محیط رها کنیم
و امیدوار باشیم ژنهاشونو منتقل کنن.
مشکل این بود که مجبورین
دقیقاً ۱۰ برابر تعداد پشه‌های بومی،
پشه آزاد کنین تا اثر کنه.
پس در روستایی با ده هزار پشه،
صدهزار تا پشه‌ی دیگه آزاد می‌کنین.
شاید حدس زده باشین
که اهالی روستا نباید
این روش رو زیاد دوست داشته باشن.


(خنده)


پس، ژانویه گذشته،
آنتونی جیمز یه ایمیل دریافت کرد
از یه زیست شناس به نام اتن بیر.
بیر گفت با دانشجوی ارشدش والنتینو گنتز
ابزاری درست کردن
که نه تنها تضمین می‌کنه
که یه صفت ژنتیکی خاص به ارث برسه،
بلکه با سرعت باورنکردنی منتشر بشه.
اگه حرفشون درست بود،
اصولاً مشکلی رو حل می‌کرد
که او و جیمز
بیست سال روش کار کرده بودن.


اونها برای آزمایش، دو تا پشه رو
برای حمل ژنهای ضدمالاریا مهندسی کردن
و همچنین برای این ابزار جدید،
یه محرک ژنی،
که الان توضیحش میدم.
بالاخره طوری تنظیمش کردن
که هر پشه‌ای
ژن ضد مالاریا رو به ارث برده
چشمهای معمولاً سفید رو نداره،
بلکه به جاش چشمهای قرمز داره.
این برای راحتی خیلی خوبه
تا فقط با یه نگاه بتونن بگن
کدوم کدومه.


پس اونها دو پشه ضدمالاریای
چشم قرمز خودشونو گرفتن
و اونها رو با سی پشه چشم سفید
داخل یه جعبه گذاشتن،
تا تولید مثل کنن.
اونها پس از دو نسل ۳,۸۰۰ نواده تولید کردن.
این قسمت جالبش نیست.
فسمت جالبش اینه:
با توجه به این که
فقط با دو پشه چشم قرمز شروع کردین
و سی پشه چشم سفید،
انتظار دارین بیشتر نواده‌ها
چشم سفید باشن.
در عوض، وقتی جیمز جعبه رو باز کرد،
همه ۳٫۸۰۰ پشه چشمهای قرمز داشتن.


وقتی از اتن بیر درباره این لحظه پرسیدم،
اونقدر هیجان زده شده بود
که کاملاً داشت توی تلفن داد می‌زد.
علتش اینه که
به دست آوردن فقط پشه‌های قرمز
اصلی رو نقض می‌کنه که
بنیان مطلق زیست شناسیه،
ژنتیک مندلی.
این رو سریع ازش میگذرم،
اما ژنتیک مندلی میگه
وقتی یه نر و یه ماده جفت گیری می‌کنن،
بچه شون نیمی از ماده‌ی ژنتیکی
هر یک از والدین رو به ارث می بره.
پس اگه پشه های اصلی aa
و پشه های جدید aB باشن،
که B ژن ضدمالاریاست،
بچه‌هاشون باید به شکل
چهار پیش جهش باشن:
aa, aB, aa, Ba.
در عوض، با محرک ژنی جدید،
همه ی اونها aB شدن.
از نظر زیست شناسی،
این نباید حتی ممکن باشه.


پس چه اتفاقی افتاده؟
اولین اتفاقی که افتاد
ورود یه ابزار ویرایش ژن
به اسم CRISPR در سال ۲۰۱۲ بود.
شاید بسیاری از شما
درباره ی CRISPR شنیده باشین،
پس فقط به طور خلاصه میگم
که CRISPR ابزاریه که به محققین اجازه میده
ژنها رو خیلی دقیق،
به سادگی و سریع ویرایش کنن.
این کار رو با استفاده از مکانیسمی انجام
میده که قبلاً در باکتریها وجود داشت.
اصولاً پروتئینی هست
که مثل قیچی عمل میکنه
و DNA رو میبره،
و یه مولکول RNA هست
که قیچی رو هدایت می کنه
به هر نقطه از ژنوم که شما بخواین.
نتیجه در واقع یه واژه پرداز برای ژنهاست.
میتونین یه ژن کامل رو بردارین،
یکی بذارین،
یا حتی یه حرف داخل یه ژن رو ویرایش کنین.
و میتونین این کار رو
تقریباً تو همه گونه‌ها انجام بدین.


خوب، یادتونه که گفتم در ابتدا
محرکهای ژنی دو تا مشکل داشت؟
اولی این بود که مشکل می‌شد
پشه‌ای رو مهندسی کرد
که مقاوم به مالاریا باشه.
حال این مشکل به کمک CRISPR
حل شده.
اما مشکل بعدی تدارکاتی بود.
چطور می‌خواین
صفت رو گسترش بدین؟
اینجاست که مشکل پیچیده میشه.


چند سال پیش، زیست شناسی
به نام کوین اسولت در هاروارد
میخواست ببینه چی میشه
اگه کاری کنین که CRISPR
علاوه بر ژنهای جدیدتون
ماشینی رو وارد کنه که
عمل برش و چسبوندن رو هم انجام بده؟
به عبارت دیگه، چی میشه اگه
CRISPR خودش کپی پیست کنه؟
حاصلش یه ماشین در حرکت دائمیه
برای ویرایش ژن.
و این دقیقاً همون اتفاقیه که افتاد.
محرک ژن CRISPR که اسولت ساخت
علاوه بر تضمین انتقال یه صفت،
اگه در سلول های رده زایا استفاده بشه،
به طور خودکار
ژنهای جدید رو کپی پیست میکنه
به داخل هر دو کروموزوم
تک تک افراد.
این مثل یه جستجو و جایگزینی سراسریه،
یا به اصطلاح علمی،
یه صفت هتروزیگوت رو هموزیگوت میکنه.


خوب، معنی این چیه؟
به بیانی، معنیش اینه که
ما ابزاری بسیار قدرتمند
اما تا حدودی هشدار دهنده داریم.
تا این لحظه این واقعیت که
محرک ژن خوب کار نمی کنه
در واقع خیال همه رو
راحت کرده.
در حالت طبیعی وقتی
روی ژنهای جانداری خرابکاری می‌کنیم،
باعث میشیم از نظر فرگشتی نزول کنه.
یعنی زیست شناسان میتونن هر نوع مگس میوه
جهش یافته‌ای که میخوان درست کنن
بدون اینکه نگرانش باشن.
اگه بعضی از اونا رها بشن،
انتخاب طبیعی مراقبشون هست.


چیزی که درباره ی محرکهای ژنی
قابل توجه و قدرتمند و نگران کننده است
اینه که نکته فوق دیگه درست نباشه.
با این فرض که صفت شما دچار
نقیصه ی فرگشتی بزرگی نباشه،
مثل پشه ای که نتونه پرواز کنه،
محرک ژنی مبتنی بر CRISPR
به طور مداوم تغییر رو گسترش میده
تا وقتی به تک تک افراد اون جمعیت منتقل بشه.
البته ساختن ابزاری که
به این خوبی کار کنه آسون نیست،
اما به نظر جیمز و اسولت
ما میتونیم.


خبر خوب اینه که این ابزار راه رو
برای چیزهای جالبی باز میکنه.
اگه یه محرک ژن ضدمالاریا رو
فقط به ۱ درصد پشه های آنوفل وارد کنیم،
گونه ای که مالاریا رو منتقل میکنه،
محققین تخمین میزنن در عرض یک سال
این بین همه ی جمعیت پخش میشه.
یعنی در عرض یک سال میتونین
مالاریا رو تقریباً ریشه کن کنین.
در عمل، هنوز چند سال مونده
تا بتونیم این کار رو بکنیم،
اما همچنان هر روز
هزار کودک از مالاریا میمیره.
این تعداد میتونه در عرض یک سال
تقریباً صفر بشه.
همین در مورد تب دنگی، چیکونگونیا،
و تب زرد هم صدق میکنه.


و بهتر میشه.
مثلاً میخواین
از شر گونه های مهاجم خلاص بشین.
مثلاً ماهی کپور آسیایی رو از آبهای
گریت لیکز ریشه کن کنین.
تنها کاری که باید بکنین
رها کردن یه محرک ژنیه،
که باعث بشه ماهی ها فقط
بچه های نر تولید کنن.
بعد از چند نسل، هیچ ماهی ماده ای
و هیچ کپوری باقی نمی‌مونه.
مفهوم نظری اش اینه که میتونیم
صدها گونه ی بومی رو برگردونیم
که در معرض انقراض هستن.


خوب، این خبر خوب بود.
خبر بد اینه که
محرکهای ژن
اونقدر قوی هستن که
حتی رهاسازی تصادفی ممکنه
یه گونه رو به طور کلی،
و گاهی به سرعت عوض کنه.
آنتونی جیمز خیلی احتیاط کرد.
او جفت گیری پشه ها رو
داخل یه آزمایشگاه ایمن انجام داد
و همچنین از گونه ای استفاده کرد
که بومی آمریکا نبود
تا حتی اگه تعدادی رها بشه،
نابود بشه و چیزی نباشه
که باهاش جفت گیری کنه.
اما اینم درسته که اگه یه دوجین
کپور آسیایی با محرک ژنی نر
به طور تصادفی از آب های
گریت لیکز به آسیا برسه،
میتونه به طور بالقوه
نسل کپور آسیایی رو منقرض کنه.
و این خیلی بعید نیست،
با توجه به میزان ارتباطات در جهان ما.
در واقع، به همین دلیل
با گونه های مهاجم مشکل داریم.
و اونم ماهیه.
چیزهایی مثل پشه و مگس میوه،
عملاً هیچ راهی برای محدود کردنشون نداریم.
اونها همیشه از مرزها و اقیانوسها رد میشن.


خوب، قسمت دیگه ی خبر بد
اینه که یه محرک ژنی
ممکنه محدود باقی نمونه
به چیزی که ما میگیم گونه های هدف.
علتش جریان ژنه،
که توضیح ساده‌ش اینه که
گونه های همسایه
گاهی با هم جفت گیری می‌کنن.
اگه این اتفاق بیفته، ممکنه یه محرک ژنی
به طور متقاطع منتقل بشه،
مثلاً کپور آسیایی میتونه
یه نوع کپور دیگه رو آلوده کنه.
اگه این محرک محدود به یه صفت،
مثل رنگ چشم باشه، خیلی بد نیست.
در واقع، شانس خوبی داریم که
در آینده نزدیک انواع رنگارنگ
مگس های میوه رو در طبیعت ببینیم.
اما این میتونه یه فاجعه باشه
اگه محرک طوری طراحی شده باشه
که یه گونه رو به طور کلی منقرض کنه.


آخرین نگرانی اینه که
فناوری انجام این کار،
یعنی مهندسی ژنتیکی یه جاندار
و ایجاد یه محرک ژنی،
گاهی میتونه در هر آزمایشگاهی
در جهان انجام بشه.
یه دانشجوی سال پایین میتونه انجامش بده.
یه دانش آموز دبیرستانی باهوش
با کمی وسایل میتونه انجامش بده.


حالا حدس میزنم
که این وحشتناکه.


(خنده)


جالبه که با هر دانشمندی حرف میزنم
فکر میکنه محرک ژنی زیاد هم
خطرناک یا ترسناک نیست.
یه دلیلش اینه که فکر میکنن دانشمندان
این کار رو
بسیار محتاطانه و مسئولانه انجام میدن.


(خنده)


این تاکنون درست بوده.
اما محرک ژنی هم
در عمل محدودیتهایی داره.
یکیش اینه که فقط در گونه هایی
مؤثره که تولید مثل جنسی دارن.
پس خوشبختانه نمیشه از اون برای
مهندسی ویروس ها یا باکتری ها استفاده کرد.
همچنین، گسترش یه صفت
فقط از نسلی به نسل بعد انجام میشه.
پس تغییر یه جمعیت یا حذف اون
تنها در صورتی عملی است که گونه ی مورد نظر
چرخه تولیدمثلی سریعی داشته باشه،
مثل حشرات یا شاید
مهره داران کوچکی مثل موش یا ماهی.
در فیل یا انسان،
ممکنه قرن ها طول بکشه
تا یه صفت به حدی گسترش پیدا کنه
که اهمیت داشته باشه.


همچنین، حتی با CRISPR،
مهندسی یه صفت ویرانگر اونقدر هم ساده نیست.
مثلاً اگه بخواین مگس میوه‌ای تولید کنین
که به جای میوه فاسد
از میوه سالم تغذیه کنه،
با هدف انهدام کشاورزی آمریکا.
اول باید بفهمین
کدوم ژنها چیزی رو که
مگس ها میخورن کنترل میکنن،
که خودش یه پروژه ی خیلی
طولانی و پیچیده س.
بعد باید اون ژنها رو برای
تغییر رفتار مگس ها طوری تغییر بدین
که دلتون میخواد باشه،
که این حتی
پروژه ی طولانی‌تر و پیچیده‌تری است.
و حتی ممکنه کار هم نکنه،
چون ژنهایی که رفتار رو
کنترل میکنن پیچیده هستن.
پس اگه شما یه تروریست باشین
و بخواین انتخاب کنین
بین شروع یه برنامه‌ی تحقیقاتی خسته کننده
که نیاز به سالها کار دقیق آزمایشگاهی داره
و حتی ممکنه موفق نشه،
یا این که فقط چیزهایی رو منفجر کنین؟
احتمالاً دومی رو انتخاب می‌کنین.


این به ویژه درسته
چون دست کم از دیدگاه نظری،
ساختن چیزی که بهش میگن محرک معکوس
باید خیلی آسون باشه.
این اصولاً نوعی محرک ژنیه
که تغییرات محرک ژنی قبلی رو خنثی می کنه.
پس اگه اثرات یه تغییر رو دوست ندارین،
میتونین فقط با رها کردن یه محرک دوم
اون رو باطل کنین،
دست کم از دیدگاه نظری.


خوب، پس چه نتیجه ای می‌گیریم؟
در حال حاضر این توانایی رو داریم
که اگه بخوایم همه ی گونه ها رو تغییر بدیم.
باید تغییر بدیم؟
آیا اکنون خدا هستیم؟
مطمئن نیستم اینو بخوام بگم.
اما ترجیح میدم بگم:
اول، برخی افراد خیلی باهوش
حتی حالا دارن درباره ی مقررات تنظیم
محرکهای ژنی بحث میکنن.
به طور همزمان،
برخی افراد خیلی باهوش دیگه
به سختی دارن کار می کنن
تا ابزارهای حفاظتی ایجاد کنن،
مثل محرکهای ژنی که خود تنظیم هستن
یا بعد از چند نسل متوقف میشن.
این عالیه.
اما این فناوری هنوز نیاز به گفتگو داره.
و با توجه به ماهیت محرکهای ژنی،
اون گفتگو باید جهانی باشه.
چی میشه اگه کنیا بخواد از محرکی
استفاده کنه که تانزانیا نمیخواد؟
کی تصمیم میگیره محرک ژنی
ساخته بشه که بتونه پرواز کنه؟


من جوابی واسه این سؤال ندارم.
فکر میکنم تنها کاری که میتونیم بکنیم
اینه که در حالیکه جلو میریم،
صادقانه درباره‌ی خطرات و فواید حرف بزنیم
و مسئولیت انتخابهامون رو بپذیریم.
منظورم از انتخاب فقط این نیست که
از یه محرک ژنی استفاده کنیم،
بلکه این هم هست که
از یه محرک ژنی استفاده نکنیم.
بشر تمایل داره به این که
فرض کنه بی‌خطرترین گزینه
حفظ وضعیت موجوده.
اما این همیشه درست نیست.
محرکهای ژنی خطرهایی دارن،
و باید درباره‌ش بحث بشه،
اما در حال حاضر مالاریا وجود داره
و هر روز یک هزار نفر رو میکشه.
ما برای مبارزه با اون، از حشره‌کش‌هایی
استفاده می‌کنیم که به سایر گونه‌ها آسیب می‌زنه،
شامل دوزیستان و پرنده‌ها.


پس وقتی طی ماههای آتی
درباره‌ی محرکهای ژنی می شنوید،
و به من اعتماد کنید،
درباره‌شون خواهید شنید،
این نکته یادتون باشه.
این اقدام میتونه ترسناک باشه،
اما گاهی اقدام نکردن بدتره.


(تشویق)

