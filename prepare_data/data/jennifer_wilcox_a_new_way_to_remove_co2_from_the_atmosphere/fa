
چهارصد قسمت از یک میلیون:
این مقدار غلظت دی‌اکسید کربن
در هوای امروز است.
معنی این حتی چیست؟
به ازای هر ۴۰۰ مولکول دی‌اکسید کربن،
یک میلیون مولکول اکسیژن و نیتروژن هست.
امروز در این اتاق، ۱٫۸۰۰ نفر هستیم.
تصور کنید فقط یکی از ما
پیراهن سبزی پوشیده باشد،
و از شما بخواهند آن یک نفر را پیدا کنید.
این چالشی است که برای گرفتن دی‌اکسید کربن
درست در میان هوا پیش روی ماست.
خیلی ساده به نظر می‌رسد،
بیرون کشیدن دی‌اکسید کربن از هوا.
در واقع خیلی دشوار است.


اما به شما خواهم گفت چه چیزی آسان است:
برای شروع، پیش‌گیری
از انتشار دی‌اکسید کربن.
اما این کار را نمی‌کنیم.
پس حالا چیزی که باید
به فکرش باشیم عقب رفتن است؛
بیرون کشیدن دی‌اکسید کربن از هوا.
هرچند کار دشواری است،
در واقع امکان‌پذیر است.
و امروز می‌خواهم جایگاه فعلی
این فناوری را با شما به اشتراک بگذارم
و اینکه در آینده نزدیک
به کدام سو خواهد رفت.


خوب، زمین به صورت طبیعی
دی‌اکسید کربن را از هوا
با استفاده از آب دریا، خاک،
گیاهان و حتی سنگ‌ها خارج می‌کند.
و با وجود اینکه مهندسان
و دانشمندان کار بسیار ارزشمندی
برای شتاب بخشیدن به این
فرآیندهای طبیعی انجام می‌دهند،
به سادگی کافی نخواهد بود.
خبر خوب اینکه، بیشتر داریم.
به لطف نبوغ بشر،
امروز فناوری خارج کردن
دی‌اکسید کربن از هوا را داریم
که با استفاده از روشی
شیمیایی انجام می‌شود.
دوست دارم به آن مانند
جنگلی مصنوعی فکر کنم.
دو راهکار اساسی برای رشد
یا ساختن چنین جنگل‌هایی هست.
یکی استفاده از مواد شیمیایی
جاذب دی‌اکسید کربن محلول در آب است.
دیگری استفاده از مواد جامد
حاوی مواد جاذب دی‌اکسید کربن است.
فارغ از اینکه کدام راه را انتخاب کنید،
هر دو اساساً شبیه هم هستند.


پس چیزی که الان نشان‌تان می‌دهم
شکل سیستمی است که این کار را انجام می‌دهد.
اسم آن گیرنده هوا است.
می‌بینید که باید خیلی، خیلی پهن باشد
تا سطح به اندازه کافی بالا بیاید
تا فرآیند بتواند روی تمام
هوای مورد نیاز انجام شود،
چون به یاد داشته باشید،
داریم سعی می‌کنیم فقط ۴۰۰ مولکول را
از بین یک میلیون جدا کنیم.
با استفاده از روش پایه مایع،
این ماده بسته بندی
با سطح بالا را برمی‌‌دارید،
گیرنده را با ماده بسته‌بندی پر می‌کنید،
بوسیله پمپ مایع را
روی سطح بسته‌بندی پخش می‌کنید،
می‌توانید از فن استفاده کنید،
همان طور که در جلو مشاهده می‌کنید،
تا حباب‌هایی از هوا درون مایع ایجاد کنید.
دی‌اکسید کربن هوا با واکنش دادن
با مولکول‌های دی‌اکسید کربن
دارای پیوند مستحکم درون محلول جدا می‌شود.
و برای گرفتن دی‌اکسید کربن به مقدار زیاد،
باید گیرنده را عمیق‌تر کنید.
اما حد بهینه‌ای هست،
زیرا هرچه گیرنده عمیق‌تر شود،
انرژی بیشتری برای ایجاد
حباب در مایع نیاز است.
خوب گیرنده‌های هوا برای گرفتن مستقیم هوا
این مشخصه طراحی خاص را دارند،
که سطحی بسیار وسیع دارند،
اما ضخامتی نسبتا باریک.


و حالا که دی‌اکسید کربن را گیرانداخته‌اید،
باید بتوانید موادی که برای
گیرانداختن آن استفاده کردید را
دوباره و دوباره بازیافت کنید.
ابعاد کربن گیرافتاده آنقدر عظیم است
که فرآیند گیرانداختن باید پایدار باشد،
و نمی‌توانید از یک ماده
فقط یک بار استفاده کنید.
و بنابراین بازیافت مواد به مقدار
بسیار زیادی حرارت نیاز دارد،
چون فکرش را بکنید: دی‌اکسید کربن
به اندازه‌ای در هوا رقیق است،
که ماده بسیار سخت با آن پیوند می‌دهد،
و بنابراین به مقدار بسیار زیادی حرارت
نیاز دارید که ماده را بازیافت کنید.
و برای بازیافت ماده با آن گرما،
دی‌اکسید کربن متراکم که از دی‌اکسید کربن
رقیق موجود در هوا به دست آمده
حالا آزاد شده است،
و شما دی‌اکسی کربن
خلوص-بالا تولید کرده‌اید.
و این واقعا مهم است،
زیرا مایع کردن دی‌اکسید کربن
غلظت بالا ساده‌تر است،
انتقال آن هم چه با تریلی
یا خط لوله ساده‌تر است،
یا حتی استفاده مستقیم از آن
به عنوان سوخت یا یک ماده
شیمیایی هم آسان‌تر است.


خوب می‌خواهم کمی بیشتر
درباره آن انرژی صحبت کنم.
گرمای لازم برای بازتولید
یا بازیافت این مواد
کاملا انرژی و متعاقبا هزینه
این کار را مشخص می‌کند.
خوب من سوالی دارم:
فکر می‌کنید چقدر انرژی لازم باشد
که یک میلیون تن دی‌اکسید کربن را
در یک سال از هوا بیرون بیاوریم؟
پاسخ: یک نیروگاه.
به یک نیروگاه نیاز است تا دی‌اکسید کربن را
مستقیما از هوا بیرون بیاوریم.
وابسته به اینکه چه روشی به کار بگیرید،
نیروگاه می‌تواند در ابعاد
۳۰۰ تا ۵۰۰ مگاوات باشد.
و باید مراقب باشید
چه نوع نیروگاهی استفاده می‌کنید.
اگر از زغال‌سنگ استفاده کنید،
در انتها دی‌اکسید کربن بیشتری
از آنچه جداکرده‌اید تولید خواهید کرد.


حالا بیایید درباره هزینه‌ها صحبت کنیم.
یک گونه انرژی-فشرده از این فناوری
می‌تواند تا ۱٫۰۰۰ دلار
برای یک تن هزینه داشته باشد
فقط برای گرفتن آن.
بیایید آن را ترجمه کنیم.
اگر بخواهید آن دی‌اکسید کربن بسیار گران را
بگیرید و به سوخت مایع تبدیل کنید،
هزینه آن ۱۳/۲ دلار برای هر لیتر خواهد شد.
خیلی گران است؛ اصلا شدنی نیست.


خوب چطور می‌توانیم
این هزینه‌ها را کم کنیم؟
این تا قسمتی، کار ما است.
امروز یک شرکت هست، شرکتی در ابعاد تجاری،
که می‌تواند این کار را به قیمت
۶۰۰ دلار برای هر تن انجام دهد.
شرکت‌های دیگری هم هستند
که درحال توسعه فناوری هستند
تا بتوانند این کار را حتی ارزان‌تر کنند.
می‌خواهم برای شما
کمی درباره این شرکت‌های متفاوت بگویم.


نام یکی از آنها مهندسی کربن است.
آنها در کانادا هستند.
آنها از روشی با پایه مایع
برای جداسازی استفاده می‌کنند
که با سوزاندن گاز طبیعی ارزان
و بسیار فراوان همراه است
تا گرمای لازم را فراهم کند.
آنها روشی هوشمندانه دارند
که به آنها اجازه می‌دهد
همزمان دی‌اکسید کربن هوا
و دی‌اکسید کربن حاصل
از سوختن گاز طبیعی را گیر بیندازند.
و همچنین با این کار،
آنها آلودگی اضافی را جبران می‌کنند
و هزینه‌ها را کاهش می‌دهند.


شرکت سوئیسی کلایم‌ورکس
و شرکت آمریکایی گلوبال ترموستات
از روش متفاوتی استفاده می‌کنند.
آنها از مواد جامد
برای جداسازی استفاده می‌کنند.
کلایم‌ورکس از گرمای زمین استفاده می‌کند،
یا ژئوترمال،
یا حتی بخار اضافی حاصل از فعالیت‌های صنعتی
تا در آلودگی و هزینه‌ها صرفه‌جویی کند.
گلوبال ترموستات روشی متفاوت دارد.
تمرکز آنها بر گرمای مورد نیاز است
و سرعتی که آن از میان مواد عبور می‌کند
تا بتوانند دی‌اکسید کربن را
با سرعت بسیار بالایی تولید و آزاد کنند،
که باعث می‌شود بتوانند
طرحی پیچیده‌تر داشته باشند
و هزینه کلی کاهش بیابد.


و هنوز هم هست.
یک جنگل مصنوعی برتری قابل‌توجهی
نسبت به جنگل واقعی دارد: اندازه.
این تصویر بعدی که به شما نشان خواهم داد
نقشه‌ای از جنگل بارانی آمازون است.
آمازون در هر سال می‌تواند ۱/۶ میلیارد تن
دی‌اکسید کربن را جذب کند.
این به سختی برابر با ۲۵ درصد
از تولید سالانه ما در ایالات متحده است.
زمین مورد نیاز برای یک جنگل مصنوعی
یا یک نیروگاه ساخته شده جذب مستقیم هوا
برای جذب همین مقدار
۵۰۰ برابر کوچک‌تر خواهد بود.
علاوه بر آن، یک جنگل مصنوعی را
لازم نیست در زمینی قابل زرع ساخت،
پس هیچ رقابتی با کشاورزی
یا غذا وجود ندارد،
و همچنین لازم نیست هیچ درخت واقعی قطع شود
تا این کار انجام شود.


می‌خواهم گامی به عقب بروم،
و می‌خواهم دوباره
بحث انتشار منفی را پیش بکشم.
انتشار منفی نیازمند آن است
که دی‌اکسید کربن جدا شده
برای همیشه از اتمسفر جدا شود،
که یعنی برگرداندن آن به زیر زمین،
جایی که در ابتدا از آنجا آمده است.
اما بیایید با آن مواجه شویم، الان هیچ کس
پول نمی‌گیرد که این کار را بکند —
حداقل کافی نمی‌گیرد.
پس شرکت‌هایی که در حال
توسعه این فناوری‌ها هستند
درواقع به این علاقه دارند
که دی‌اکسید کربن را بگیرند
و چیزی مفید با آن بسازند،
محصولی قابل عرضه به بازار.
خواه سوخت مایع باشد، یا پلاستیک،
یا حتی ماسه مصنوعی.
و حرف من را بد برداشت نکنید —
این بازارهای کربن خیلی عالی هستند.
اما همچنین نمی‌خواهم ناامیدتان کنم.
این‌ها به اندازه کافی بزرگ نیستند
که بحران محیط زیست ما را حل کنند،
و کاری که باید بکنیم این است
که در واقع بنشینیم فکر کنیم
چه باید بکنیم.


یک چیز که قطعا از خوبی بازار کربن می‌گویم
این است که آنها باعث می‌شوند
تاسیسات جذب جدید ساخته شوند،
و با ساخت هر تاسیسات جذب،
بیشتر یاد می‌گیریم.
و وقتی بیشتر یاد بگیریم،
بخت آن را داریم که هزینه‌ها را کم کنیم.
اما همچنین باید بخواهیم
به عنوان یک جامعه جهانی
سرمایه‌گذاری کنیم.
شاید بتوانیم تمام تفکر
و فناوری هوشمند دنیا را داشته باشیم،
اما کافی نخواهد بود
که این فناوری اثری قابل توجه
بر محیط‌زیست داشته باشد.
ما واقعاً به مقررات نیاز داریم،
به کمک مالی نیاز داریم،
مالیات کربن.
عده کمی از ما واقعا
می‌خواهند بیشتر بپردازند،
اما چیزی که نیاز است،
این است که راه‌های کربن خنثی و کربن منفی
برای اکثریت جامعه مقرون به صرفه باشند
تا روی محیط زیست اثر بگذارند.


علاوه بر آن گونه سرمایه‌گذاری‌ها،
ما همچنین به سرمایه‌گذاری
در تحقیق و توسعه هم نیازمندیم.
پس چطور به نظر خواهد رسید؟
در سال ۱۹۶۶، ایالات متحده
نیم درصد تولید ناخالص ملی را
به برنامه آپولو اختصاص داد.
این برنامه انسان‌ها را سالم به ماه رساند
و به زمین برگرداند.
نیم درصد تولید ناخلص ملی
امروز حدود ۱۰۰ میلیارد دلار می‌شود.
پس با دانستن اینکه گرفتن مستقیم هوا
یک خط مقدم در مبارزه ما
با تغییرات اقلیمی است،
تصور کنید می‌توانستیم ۲۰ درصد،
۲۰ میلیارد دلار سرمایه‌گذاری کنیم.
علاوه بر آن، بیایید
تصور کنیم می‌توانستیم هزینه‌ها را
تا تنی ۱۰۰ دلار کم کنیم.
سخت خواهد بود، اما همین چیزهاست
که کار مرا جالب می‌کند.


و خوب چه طور خواهد بود،
۲۰ میلیارد دلار، تنی ۱۰۰ دلار؟
یعنی باید ۲۰۰ جنگل مصنوعی بسازیم،
که هر کدام بتواند در سال
یک میلیون تن کربن دی‌اکسید جمع کند.
این یعنی حدود پنج درصد
انتشار سالانه ایالات متحده.
زیاد به نظر نمی‌رسد.
اما مشخص شد که در واقع کافی است.
اگر به انتشار ناشی از حمل‌و‌نقل جاده‌ای
و پروازهای تجاری نگاه کنید،
جمع آنها می‌شود حدود پنج درصد.
وابستگی ما به سوخت‌های مایع
پیشگیری از این انتشارها را
بسیار دشوار می‌کند.
پس این سرمایه‌گذاری کاملا مناسب خواهد بود.


حالا چقدر زمین لازم است
تا ۲۰۰ تاسیسات بسازیم؟
مشخص شد که فضایی حدود نصف ونکوور لازم است.
ابن در حالتی است
که سوخت آنها گاز طبیعی باشد.
اما نکته منفی گاز طبیعی یادتان باشد —
آن هم دی‌اکسید کربن تولید می‌کند.
پس اگر از گاز طبیعی
برای گرفتن هوای مستقیم استفاده کنید،
در نهایت تنها یک سوم آنچه
می‌خواستید را جذب خواهید کرد،
مگر اینکه آن روش هوشمندانه جذب همزمان
مهندسی کربن را به کار بگیرید.
و خوب اگر روش جایگزینی داشته باشیم
و از انرژی باد یا خورشید
برای این کار استفاده کنیم،
زمین مورد نیاز ۱۵ برابر بزرگتر خواهد بود،
و حالا نگاه به ایالت نیوجرسی می‌رود.
یکی از چیزهایی که در کار
و تحقیقم به آن فکر می‌کنم
بهینه‌سازی و پیدا کردن جایی
برای قرار دادن این تاسیسات است
و به منابع محلی در دسترس فکر کنید —
چه خاک باشد، چه آب، برق تمیز و ارزان —
چون برای مثال، می‌توانید از برق تمیز
برای جدا کردن آب
و تولید هیدروژن استفاده کنید،
که جایگزینی عالی و عاری از کربن
برای گاز طبیعی است،
تا گرمای مورد نیاز را تامین کند.


اما می‌خواهم دوباره کمی
به انتشار منفی فکر کنیم.
انتشار منفی نباید نوش‌دارو تلقی شود،
اما اگر به کاهش آلودگی جهانی
دی‌اکسید کربن ادامه دهیم
می‌تواتد به ما کمک کند.
اما همچنین به همین علت است
که باید مراقب باشیم.
این روش چنان جذاب است
که ممکن است حتی خطرناک باشد،
و بعضی به عنوان راه حلی جامع
برای بحران محیط زیست به آن بچسبند.
ممکن است مردم را گول بزند تا ۲۴ ساعته
۳۶۵ روز سال سوخت فسیلی بسوزانند.
بحث من این است که انتشار منفی
نباید جایگزینی برای
توقف آلودگی به حساب بیاید،
بلکه باید به عنوان ضمیمه‌ای به اقدامات
موجود که شامل همه چیز هستند شمرده شود،
از افزایش بازدهی انرژی گرفته
تا کربن کم-انرژی
و کشاورزی بهبود یافته —
همه این‌ها با هم روزی ما را
به انتشار نسبی صفر می‌رسانند.


کمی تامل شخصی:
همسر من پزشک اورژانس است.
و من هم از کار نجات جان انسان‌ها
که او و همکارانش هر روز
انجام می‌دهند شگفت‌زده می‌شوم.
اما وقتی من از کارم درباره
جذب کربن برای آنها می‌گویم،
می‌بینم که آنها هم 
به همین اندازه شگفت‌زده می‌شوند،
و به همین خاطر است که مبارزه
با تغییرات آب‌وهوایی از طریق جذب کربن
تنها درباره نجات یک خرس قطبی
یا یک یخچال طبیعی نیست.
درباره نجات جان انسان‌ها است.


ممکن است یک جنگل مصنوعی
هرگز به زیبایی واقعی‌اش نباشد،
اما ما را قادر می‌سازد
که نه‌تنها از آمازون،
بلکه از تمام مردمی،
که دوستشان داریم و عزیز می‌دانیم،
و همچنین از تمام نسل‌های آینده‌مان،
و تمدن مدرن حفاظت کنیم.


متشکرم.


(تشویق)

