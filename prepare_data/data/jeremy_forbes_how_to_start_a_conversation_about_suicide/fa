
در سال ۲۰۱۳،
درک من از زندگی ناگهان تغییر کرد.
من یک نقاش و طراح داخلی بودم
در شهر کوچک کسلمین در مرکز ویکتوریا.
به دیدن پیت رفته بودم که به‌خاطر
مهارتش در کار با فولاد معروف بود.
به انبارش رفتم تا کمی فولاد برای
درست‌کردن حصار‌های باغ بگیرم.
آن روز با قدرت درکی که برایم
مثل یک هدیهٔ فوق‌العاده است،
فهمیدم که پیت خوشحال‌تر از همیشه است.
دو هفته بعد،
داشتم خانه‌ای را نقاشی می‌کردم
که پایین خیابان پیت بود
و همان‌وقت آن خبر دردناک را شنیدم.
پیت خودکشی کرده بود.
پیت هم مانند من اهل معامله
یا یک بازاری بود.
ما استرالیایی‌ها دوست داریم
همه‌چیز را در کلام خلاصه کنیم
یک بازاری.
مردم به عنوان یک بازاری
از تو توقعاتی دارند.
توقع دارند که تودار و صبور باشی.
انتظار دارند که قوی،
زمخت و خشن باشی.
توقع دارند بدن نیرومندی داشته باشی
و در برابر سختی‌ها دَم نزنی.
وقتی کسی در جامعهٔ شما خودکشی می‌کند
اثر موجیِ چشم‌گیری ایجاد می‌شود.
مراسم خاک‌سپاری پیت
در ماه جولای بود. زمستان بود.
سرما و اندوه و تاریکی
در سالن پر از جمعیت موج می‌زد.
همه اندوهگین بودند
و هیچ‌کس هیچ جوابی برای
علت خودکشی پیت نداشت،
هیچ جوابی.
همان‌طور که بین بازاری‌ها و
آدم‌ها قدم می‌زدم،
کم‌کم زمزمه‌هایی شنیدم که درباره
سطح دردناک و پنهان دیگری بود.
شنیدم که آدم‌ها در سالن اجتماعات
درباره سختی‌هایی حرف می‌زنند
که دیگران با آن درگیرند.
عصاره گفت‌وگوها در
یک جمله خلاصه می‌شد
که چندین و چند بار آن را شنیدم:
نفر بعدی کیست؟
نفر بعدی کیست؟
تحول من از همین‌جا شروع شد.
در آن لحظه در یک سالن
اجتماعات ایستاده بودم
در جایی که اهالی کسلمین
در طول بیست سال از من حمایت کرده بودند،
از کارم حمایت کرده بودند، 
آن‌جا فوتبال استرالیایی بازی کردم،
آن‌جا نمایش اجرا می‌کردم،
برای آن‌چه به من داده بودند
سپاس‌گزار بودم.
اما آن‌جا در چنان فضایی ایستاده بودم،
و به دور و بر سالن نگاه می‌کردم،
می‌توانستم به آدم‌های داخل سالن بگویم
که دارند با الکل، مواد، مشکلات مالی، قمار
خشونت خانگی، قلدری و مردم‌آزاری
دست و پنجه نرم می‌کنند.
اما به خاطر فرهنگ بین بازاری‌ها
و ملاحظات احمقانه‌ای که در بین
ما بازاری‌ها وجود دارد،
اصلاً اعتماد به نفس این کار را نداشتم.
نه ابزاری داشتم، و نه تجربه‌ای.
نمی‌دانستم چه باید بکنم، 
اما می‌خواستم کاری انجام دهم.
مراسم یادبود را ترک کردم.
چند تن از همکاران را
در آغوش کشیدم و گفتم:
«لطفاً اگر نیاز داشتید به دیدنم بیایید.»
اما نمی‌دانستم به آن‌ها چه بگویم
یا چه حرفی به آن‌ها بزنم.
چیزی به ذهنم نمی‌رسید.
دو هفته بعد، کاترین پیلگریم، 
همکار مؤسسه‌ام به من زنگ زد،
می‌خواست کاری برای خانواده انجام بدهد.
کمی حرف زدیم، بعد گفتم،
بیا برای جامعهٔ بازاری‌ها
کاری انجام بدهیم.
ما عاشق شهرمان هستیم، به آن مدیونیم،
بیا کاری برای بازاری‌ها انجام بدهیم.
پس کمی جلوتر رفتیم.
از ما چه کاری ساخته بود؟
یک رویداد آگاهی بخش ترتیب بدهیم. عالیست.
داریم از بازاری‌ها حرف می‌زنیم.
چطور بازاری‌ها را یک‌جا جمع کنیم؟
آن‌ها را به بیمارستان ببریم؟ نه.
به یک مرکز بهداشتی؟ نه.
بازاری‌ها فرهنگ مخصوص خودشان را دارند.
با خودم فکر کردم بهترین جایی که
بتوانیم کسبه را دور هم جمع کنیم، کجاست؟
جایی که احساس کنند به آن تعلق دارند
و در آن معذب نباشند
و بتوانند حرف بزنند و به آسانی درباره
بهداشت روان صحبت کنند
در کارخانه‌های ساختمان‌سازی؟
کجا می‌توانیم چنین جلسه‌ای برگزار کنیم؟
در یک مغازهٔ ابزار فروشی.
(خنده)
آره، من هم همین فکر را کردم. 
ایده هوشمندانه‌ای بود.
اگر بخواهم دقیق‌تر بگویم، در محوطهٔ
یک مغازهٔ یراق و ابزار.
خب این از مکان. جایش فراهم شد.
دیگر چی لازم داریم؟
بازاری‌ها به چه چیز دیگری علاقه دارند؟
غذا.
همه علاقه‌مندیم، ولی آن‌ها عاشق غذا هستند
من خودم بازاری هستم، 
ما بازاری‌ها به‌طور ویژه
عاشق ساندویچ تخم‌مرغ و گوشتیم.
پس فکر کردیم که از آن‌ها با ساندویچ
تخم‌مرغ و گوشت پذیرایی کنیم،
پس شعارمان این شد:
ساندویچت را نگه دار.
کمی لوس است اما جواب می‌دهد.
به علاوه یک آرم هم طراحی کردیم.
«همیار امید بازاری‌های محله»
فراموش نکنید که خیریه ما «HALT»
در آغاز هیچ پولی نداشت،
هیچی، حتی یک سکه.
گفت‌وگو‌هایی انجام دادیم.
این مسئله مربوط به جامعه است. 
و از جامعه شروع می‌شود.
پس رفتیم سراغ قصاب، 
به نانوا سر زدیم،
شمع‌سازی در کار نبود،
یک تخم‌مرغ فروشی بود
و یک مغازه شکلات فروشی،
قهوه فروشی، بازار میوه،
سراغشان می‌رفتیم و می‌گفتیم:
«سلام، ما یک همایش
آگاهی‌بخش برگزار می‌کنیم،
دوست دارید کمک کنید؟
آخر هیچ پولی نداریم.»
البته تقریباً هر کسی که
می‌خواستیم با او صحبت کنیم
کسی را می‌شناخت که مضطرب، 
افسرده یا به فکر خودکشی است
یا دست به خودکشی زده.
چنین احساس مشترکی
در بین تمام افراد جامعه وجود داشت.
با خودمان فکر کردیم چه خوب، 
کمی غذا تهیه کرده‌ایم.
دیگر به چه چیزی نیاز داریم؟
برای این همایش به حامی نیاز داریم.
به تعداد زیادی از بازاری‌ها، 
و به طور کلی مردم.
نمی‌دانستیم به کجا باید مراجعه
کنیم و کمک بگیریم.
من خودم یکی از آن‌ها بودم،
در تمام جلسات HALT در این‌باره حرف می‌زنم،
که وقتی چهار سال پیش HALT را تأسیس کردم،
نمی‌دانستم که می‌توانم برای سلامت روانم
به پزشک مراجعه کنم
و برنامه سلامت روان بگیرم.
چیزی درباره سلامت جامعه نمی‌دانستم،
هیچ اطلاعی از لایف‌لاین
(Lifeline) نداشتم،
تا به حال سه بار با آن‌ها تماس گرفته‌ام،
و آن‌ها حقیقتاً زندگی‌ام را نجات داده‌اند.
باید تمام این‌ها را یاد می‌گرفتم،
بازاری‌ها باید درباره‌اش بدانند.
ما بسته‌هایی تدارک دیدیم،
بسته‌های اطلاع‌رسانی،
و تعداد کمی از بازاری‌ها
در سال اول به من گفتند،
«هه! یک مشت اطلاعات تکراری»
اما می‌دانم که همان کاسب‌ها هنوز
هم آن بسته‌ها را در ماشین
یا انبارشان نگه داشته‌اند.
دهم نوامبر سال ۲۰۱۳،
همایش ما برگزار شد،
جالب است بدانید وقتی دربارهٔ کلیت
رویکرد جامعه حرف می‌زنم،
این اولین جلسه ما در کسلمین
در تونکس برادرز بود،
و همه آن‌جا حضور داشتند.
از مشاوران گرفته،
تا افرادی که مسیر سلامت
روان را طی کرده‌اند.
این رویداد وضعیت را روشن کرد.
از آن زمان، رویداد‌های
بیش‌تری برگزار کردیم
و جالب این‌که فقط بازاری‌ها
در معرض بیماری‌های روحی یا اضطراب
یا افسردگی یا خودکشی نیستند.
ما با هنرجویان فنی‌حرفه‌ای هم کار کردیم.
در صنعت کشاورزی هم شروع به کار کردیم،
در انجمن‌ها، دبیرستان‌ها.
جلساتی برای شریک عاطفی
بازاری‌ها ترتیب دادیم،
چون بازاری‌ها معمولاً در خانه به شریکشان
نمی‌گویند: ‌«حدس بزن چی شد،
راجع به بهداشت روانی حرف زدیم،
و قرار شده این کار و این و
این را انجام بدهیم.»
پس ما خودمان برای شریکشان جلسه گذاشتیم،
شاید آن‌ها هم به کمک نیاز داشته باشند.
جلسات فنی‌حرفه‌ای‌ها خیلی طرفدار دارد.
برای من واقعاً سخت است که با این زنان و
مردان جوان و آسیب‌پذیر ارتباط برقرار کنم.
در محل کار افراد هم جلسه برگزار کردیم،
میزان بالای خودکشی در بین
افراد مسن‌تر بالاتر است.
رویداد‌های برای کارگران شهرداری
و بازاری‌ها برنامه‌ریزی کردیم.
جالب است بدانید،
که تقریباً تک تک همایش‌هایی
که تا الان آن‌را به ثمر رسانده‌ایم، 
با بودجه بسیار اندکی برگزار شده،
۱۵۰ برنامه در چهار ایالت.
پس… آه خواهش می‌کنم، ممنونم.
(تشویق)
و بدون استثنا در هر جلسه HALT
که در مغازه ابزارفروشی برگزار می‌شود،
یک بازاری به سراغ من می‌آید،
حداقل یک نفر می‌آید و درباره
اقدام به خودکشی با من حرف می‌زند.
در آن‌جا تمایلی به خودکشی ندارند، 
با آن دست‌وپنجه نرم کرده‌اند،
اما هرگز به این فکر نکرده‌اند که
می‌توانند درباره آسیب‌پذیری‌شان حرف بزنند،
هیچ‌وقت حس نکرده‌اند که می‌توانند درباره
اقدام به خودکشی صحبت کنند.
اما در جلسات خیریه،
که از آن‌ها توقع حرف زدن نداریم،
برای صحبت کردن احساس راحتی می‌کنند.
نه این‌که فقط با من حرف بزنند
و داستانشان را تعریف کنند،
بلکه آن‌طور که خودشان می‌گویند،
«ما برای حرف زدن با دیگران
به‌قدر کافی احساس راحتی می‌کنیم.»
بعضی‌ها برمی‌خیزند و می‌گویند:
«تا حالا هیچ‌وقت نگفته‌ام
که افسردگی دارم، اما دارم،
و اگر این‌جا کس دیگری هست
که می‌خواهد با من حرف بزند،
من برای حرف زدن این‌جا هستم.»
خیلی نیروبخش و آرامش‌بخش است.
ما به توجه تمام جامعه نیاز داریم.
از طرف حامیان محلی و ملی، به بازاری‌ها
بسته‌های اطلاع‌رسانی می‌دهیم.
در این جلسات به هر کاسب یا هر
شرکت‌کننده دیگری می‌گوییم:
این است که باید به کجاها مراجعه کند.
اما به تمام جامعه نیاز داریم
تا برای جلوگیری از خودکشی تلاش کنند.
ما به خدمات نیاز داریم،
خودکشی هیچ علامت خاصی ندارد.
یا در ساعت‌های کاری رخ نمی‌دهد.
باید جلسات را قبل از ساعت ۹ صبح برگزار
کنیم که بیش‌ترین میزان خودکشی همان وقت است
و بعد از ۵ عصر.
باید همین کار را انجام دهیم. 
این وظیفه تمام جامعه است.
باید به تمام مشاغل سر بزنیم.
باید به انجمن‌های ورزشی و اجتماعی برویم.
باید برویم و به مردم آموزش بدهیم
تا درباره بهداشت روانی آموزش ببینند.
این‌جا آمار کوچکی ارائه می‌دهم
تا بهتر متوجه شوید.
در سال ۲۰۱۶،
۲٫۸۶۶ خودکشی در استرالیا رخ داد،
تقریباً دو برابر عوارض جاده.
سالانه هشتصد هزار خودکشی
در جهان اتفاق می‌افتد،
یعنی در هر چهل ثانیه یک خودکشی.
ما به توجه و وحدت تمام جامعه نیاز داریم.
باید بدون این‌که معذب شویم
درباره‌اش حرف بزنیم.
می‌دانم برای مردها خیلی
سخت است که حرف بزنند.
حقیقتاً برایشان سخت است.
همیشه به آن‌ها می‌گویم اگر
می‌خواهید سر صحبت را باز کنید،
بهتر است در مکانی باشید
که احساس آرامش می‌کنید،
چه در یک بار باشد، 
یا زمان پیاده‌روی،
یا بعد از فوتبال.
آن مکان آرامش‌بخش را
برای حرف زدن پیدا کنید.
برای این‌که بتوانید صحبت کنید
باید بدانید که می‌خواهید چه بگویید.
همه ما این سؤال را شنیده‌ایم: «خوبی؟»
خودم بارها گفته‌ام و شنیده‌ام.
«خوبی؟» «آره.» «خوبی؟» «آره.»
«خوبی؟» «آره.» «خوبی؟» «نه.»
حالا چه بگویم؟
چه حرفی بزنم؟
باید به تک تک آدم‌ها یاد بدهیم
که قدمی به جلو بردارند
و درباره‌اش حرف بزنند.
باید قدرت شنیدن داشته باشیم.
من نمی‌دانم چه کسی شنونده خوبی است.
اما دارم روی مهارت گوش کردن کار می‌کنم،
اما شنیدن و قضاوت نکردن
یک هنر است.
مسخره نکنید. اگر کسی پیش شما
آمد تا راجع به بیماری روحی
و اضطراب و افسردگی
و فکر خودکشی حرف بزند،
باید به او احترام بگذاریم.
آن‌ها دلشان می‌خواهد به ما اعتماد کنند
که آن را پیش خودمان نگه می‌داریم
و به هیچ‌کس حرفی نمی‌زنیم.
باید رازدار باشیم.
پس باید با هم حرف بزنیم، 
باید گوش بدهیم.
باید تلاش کنیم تا شرم و زشتی
بیماری روحی را کم‌رنگ کنیم.
امروزه بعضی شرکت‌ها برای
شرایط روحی هم مرخصی می‌دهند.
چه فکر خوبی.
مرخصی فقط برای بیماری جسم
نیست، برای بهداشت روانی هم هست.
دنیا در حال تغییر کردن است. 
ما هم می‌توانیم تغییر کنیم.
من یک ناجی زندگی هستم.
به نظرم همه ما می‌توانیم ناجی زندگی باشیم.
رنج ناشی از حسرت
خیلی دردناک‌تر از رنجِ سخت تلاش کردن است.
ممنونم.
(تشویق)

