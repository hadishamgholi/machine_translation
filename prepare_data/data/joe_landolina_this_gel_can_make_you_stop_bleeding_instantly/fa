
ازتون میخوام تصور کنین یه سرباز هستین
در حال دویدن در میدان جنگ.
حالا یه گلوله به پاتون میخوره
و " شریان فمورال" شما رو پاره میکنه. 
(شریان فمورال یکی از شریان های اصلی ران پا می باشد.)
این خونریزی خیلی آسیب زاست
و میتونه شما را در کمتر از سه دقیقه بکشه.
متاسفانه تا وقتی که پزشک
به شما برسه
با درنظر گرفتن مهارت پزشک،
پنج دقیقه یا بیشتر زمان می بره
تا با استفاده از فشار این نوع خونریزی رو متوقف کنه.


امروزه این مساله نه تنها مشکل بزرگی برای ارتش به شمار میره،
بلکه مساله بزرگیه که
در کلیه زمینه های پزشکی فراگیر شده.
و اون اینه که ما چطور به جراحت نگاه می کنیم
و چطور باید به سرعت اونها رو به روشی
که روی بدن موثر باشد متوقف کنیم؟


خب، چیزی که من در طی چهار سال گذشته بر روی آن کار کرده ام،
توسعه مواد زیستی هوشمند است.
موادی که در واقع
با بدن سازگارند و به بهبود آن کمک می کنند
و کمک می کنند تا جراحات بدن بصورت طبیعی درمان شوند.


بنابراین حالا، پیش از اینکه به این مساله بپردازیم، باید نگاه دقیق تری
به عملکرد واقعی بدن بیاندازیم.
همه افراد حاضر در اینجا می دانند
که بدن از سلولها تشکیل شده است.
بنابراین سلول اساسی ترین واحد تشکیل حیات است.
اما بسیاری از مردم، چیز بیشتری نمی دانند.
در واقع معلوم شده که سلولهای بدن شما
بر روی این شبکه از تارهای درهم پیچیده شده قرار گرفته،
پروتیین و شکر
به عنوان محل پیدایش (ماتریکس) خارج سلولی آن شناخته شده است.
بنابراین ECM(ماتریکس خارج سلولی)،
در واقع شبکه ای است که سلولهای بدن را در جای خود نگه می دارد،
ساختار بافتهای بدن شما را فراهم میسازد،
و همچنین خانه ای به سلولهای بدن نیز می دهد.
به آنها اجازه می دهد تا حس کند چه کاری باید انجام دهند،
جای آنها را مشخص میکند و می گوید
که چطور عمل کنند و چگونه رفتاری نشان دهند.


درواقع مشخص شده که ماتریکس خارج سلولی
برای هر بخش از بدن متفاوت است.
بنابراین ماتریکس خارج سلولی(ECM) در پوست من
با ماتریکس خارج سلولی(ECM) در کبدم با هم فرق دارد،
وماتریکس خارج سلولی(ECM) در بخشهای مختلف یک ارگان
در واقع متفاوت است، بنابراین بسیار مشکل است که
بتوان فرآورده ای داشت
که به ماتریکس خارج سلولی موضعی واکنش نشان دهد
که این دقیقا کاری است که ما تلاش میکنیم انجام دهیم.
بنابراین، برای مثال جنگلهای بارانی را در نظر بگیرید.
شما سایبان جنگل (کانوپی، لایه دوم جنگل يا سقف جنگل كه از شبكه شاخه‌ها و درختان تشكيل شده) را دارید و گیاهانی که در زیر آن می رویند،
و همینطور کف جنگل را.
همه اجزای جنگل
از گیاهان مختلفی ساخته شده اند
و حیوانات مختلف آنرا لانه خود میدانند.
دقیقا به همان شکل، ماتریکس خارج سلولی(ECM)
بطرز باورنکردنی ای در سه بعد، متنوع و گوناگون است.
در راس آن، ماتریکس خارج سلولی(ECM)
مسؤول التیام تمامی جراحات می باشد،
بنابراین اگر برشی روی بدن را تصور کنید،
در واقع می باید
این ماتریکس خارج سلولی(ECM) بسیار پیچیده را
به منظور شکل دادن دوباره آن، بازسازی کنید
و در واقع یک جای زخم
در حقیقت یک ماتریکس خارج سلولی(ECM) است که بازسازی ضعیفی داشته.


در پشت سر من انیمیشنی
از ماتریکس خارج سلولی(ECM) نمایش داده میشود.
همانطور که می بینید، سلولهای بدن تان بر روی این شبکه پیچیده قرار گرفته
و همینکه شما کل بافت را حرکت می دهید،
ماتریکس خارج سلولی(ECM) تغییر می کند.
بنابراین امروزه همه ابزارهای تکنولوژیک موجود در بازار
تنها می توانند یک تخمین دوبعدی
از ماتریکس خارج سلولی(ECM) را ارائه دهد،
و به این معناست که
مطابقتی با ماتریکس خارج سلولی(ECM) ندارند.


وقتی من دانشجوی سال اولی دانشگاه نیویورک بودم،
چیزی که دریافتم این بود که در واقع می توانید
تکه های کوچکی از پلیمرهای گیاهی را بردارید
و آن را روی زخم بگذارید.
بنابراین اگر خونریزی دارید، شبیه آنچه که در تصویر پشت من می بینید،
می توانید از محصولات ما بر روی زخم بگذارید،
و دقیقا مثل یک قطعه لگو خونریزی را مسدود می کند،
و بافت موضعی را به حالت اولیه برمی گرداند.
به این معنا که اگر مثلا این مواد را بر روی بافت کبد قرار دهید،
این مواد به چیزی همانند بافت کبد، بدل می گردد
و اگر این مواد را بر روی پوست بگذارید،
این مواد به چیزی شبیه به بافت پوست، تبدیل می شود.
بنابراین، هنگامی که شما ژل را بر روی آن موضع می گذارید،
در واقع این بافت موضعی را بازسازی می کند.
این فرآیند شامل یک دسته ازعملکردههای مختلف است
اما اساسا ایده این است که این محصول را هر جایی که قرار دهید،
به سرعت قادر به بازسازی آن موضع خواهید بود.


این یک شبیه سازی از یک
خونریزی خطرناک شریانی است
معادل دوبرابر فشار شریانی بدن انسان.
این نوع خونریزی بطرز باورنکردنی ای بسیار آسیب زاست
و همانطور که پیشتر هم گفتم
واقعا پنج دقیقه یا بیشتر زمان می برد تا با فشار
بتوان خونریزی را متوقف کرد.
در زمانی که لازم بود تا من شرایط این خونریزی را تعریف کنم،
محصول ما قادر است تا آن را متوقف کند،
و این به دلیله که این ماده واقعا عمل میکنه
و دردرمان بدن موثره.
بنابراین همینکه این ژل بر روی این تکه گوشت گذاشته میشه،
و سپس خون تشخیص داده میشه،
بعد اینجاست که این عمل اتفاق می افته و فیبرین تولید میشه 
(در انعقاد خون، رشته‌های فیبرین موجب تشکیل لخته خون و توقف خونریزی می‌شود.)
با تولید بسیار سریع یک لخته خون در کمتر از ده ثانیه.


و در حال حاضراین فناوری، .... سپاسگزارم.
(تشویق حضار)


و در حال حاضراین فناوری، از ژانویه در اختیار دامپزشکان قرار می گیرد
و مجدانه در تلاشیم تا این فناوری را
امیدواریم تا سال آینده، در اختیار پزشکان قرار دهیم.


اما واقعا، فقط یکبار دیگر از شما میخواهم تا تصور کنید،
که سربازی هستین در حال دویدن داخل میدان جنگ.
یه گلوله میخوره به پاتون،
و بجای اینکه در سه دقیقه خونریزی کنید،
بسته کوچک ژل را از کمربندتان بیرون می کشید
و با فشار یک دگمه
قادرید خونریزی خودتان را متوقف کنید.
و در مسیر بهبودی خواهید بود.


بسیار سپاسگزارم.


(تشویق حضار)

