
وقتی به مردم می‌گویم
که قصد درست کردن قرص پیشگیری
برای مردان را دارم،
پاسخ‌ها معمولا با توجه به خط
جنسیتی‌شان فرق می‌کند.
زنها چیزی شبیه این می‌گویند،
" عالیه. وقتش شده. چه وقت؟"


(خنده)


مردها یکی از این دو جواب را دارند.
یا از ایده خوششان می‌آید،
یا نگاه ناراحتی به من می‌اندازند
و فکر می‌کنند که من دقیقا چه نقشه‌ای
برای بیضه‌هایشان دارم.


(خنده)


حالا چرا دنیا به قرص برای مردها نیاز دارد؟
خب، چه فکری می‌کنید اگر بگویم
که از شش میلیون حاملگی 
سالیانه در ایالات متحده
سه میلیون از آنها ناخواسته است.
نصف است.
رقم واقعاً حیرت‌آوری است.
و آن سه میلیون حاملگی ناخواسته
تا حد زیادی روشن می‌کند چرا
بالای یک میلیون سقط جنین
سالیانه در ایالات متحده انجام می‌شود.
خوشبختانه، نرخ حاملگی ناخواسته
در چندین سال اخیر
حدود ۱۰٪ کاهش داشته است.
زیرا بیشتر زنها از اشکال موثر
ضدبارداری با اثر طولانی
اما برگشت پذیر استفاده می‌کنند.
اما هنوز راه درازی در پیش داریم.


رویکردی که بالاخره 
در حال تبدیل به احتمالی واقعی است
همین گزینه‌های بهتر ضدبارداری مردانه است.
درباره آن فکر کنید.
چندین روش پیشگیری برای زنها داریم:
قرص‌ها، پچ‌ها، آی‌یو‌دی،
آمپول، اسفنج، حلقه و ...
برای مردها، بیش از ۱۰۰ سال است
که تنها دو گزینه داریم:
کاندوم‌ها و وازکتومی.
علیرغم داشتن تنها دو گزینه،
هر دو ایرادهای مهمی دارند،
مردها در حال حاضر مصرف کننده
۳۰‎٪ کل وسایل ضدبارداری هستند،
با احتساب ۱۰‎٪ زوج‌هایی
که وازکتومی می‌کنند
و ۲۰‎٪ از زوج‌ها
که کاندوم استفاده می‌کنند.
چرا ۲۰‎٪ زوج‌ها برای ضدبارداری 
به کاندوم تکیه می‌کنند
وقتی کاندوم‌ها نرخ یکساله عدم موفقیت 
از ۱۵ درصد به بالا را دارند؟
زیرا خیلی از زنها بخاطر دلایلی
مثل لخته‌های خونی
یا عدم تحمل اثرات جانبی 
قادر به استفاده ایمن
از ضدباداری‌های زنانه موجود نیستند.


پس اگر فکر کنیم ضدبارداری مردانه
می‌تواند مفید باشد، سوال بعدی این است:
چطوری یکی را بسازیم؟
خب، دو رویکرد کلی وجود دارد.
نخستین رویکرد تلاش برای مداخله در روشی است
که اسپرم بسوی تخمک شنا می‌کند 
یا با آن پیوند می‌خورد.
این رویکرد خیلی دشوار است،
زیرا قرار دادن آن حجم از دارو در یک 
تزریق کوچک دشوار است
و تازه باید در دستگاه تناسلی زن کار کند.
بهمین خاطر تلاش بیشتری روی 
رویکرد دوم صورت گرفته است،
که از کار انداختن کامل تولید اسپرم است.
این هم بسیار چالش برانگیز است.
چرا؟ از قضا معلوم شد
که مردها خیلی اسپرم می‌سازند.


(خنده)


مردها هر ثانیه هزار اسپرم می‌سازند
و برای داشتن یک ضدبارداری موثر،
لازم است آن سطح از تولید اسپرم را
تا یک درصد مقدار طبیعی آن پایین بیاورید.
خبر خوب این است که ممکن است.
تقریباً.
بیشترین رویکرد مطالعه شده از هورمون‌ها 
برای توقف تولید اسپرم استفاده می‌کند.
تستسترون و پروژسترون، 
وقتی با هم به کار برده شوند،
سیگنال‌های مغز به بیضه‌ها
برای ساخت اسپرم را متوقف می‌کنند،
و حدود ۹۰‎٪ مردها
بعد از سه تا چهار ماه تولید
اسپرم را متوقف می‌کنند.
متاسفانه، ۱۰درصد مردها 
بنا به دلایلی که قابل درک نیست
به رژیم‌های هورمونی جواب نمی‌دهند.


طی چند سال اخیر من و همکارانم
رویکرد متفاوتی در تهیه
ضدبارداری مردانه اتخاذ کردیم،
روشی که مدیریت هورمون‌ها را شامل نمی‌شود.
بخصوص، ما ما دنبال مسدود کردن 
عملکرد ویتامین آ در آزمایش‌ها هستیم.
چرا؟ خب، بمدت ۹۰ سال
این آگاهی وجود داشته
که برای ساخت اسپرم ویتامین آ لازم است.
حیوانات محروم از ویتامین آ در رژیم خوراکی
اسپرم نمی‌سازند
و ساخت اسپرم را با مصرف 
دوباره ویتامین آ از سر می‌گیرند.
ویتامین آیی که جذب می‌کنیم
به خانواده‌ای از آنزیمها 
تبدیل می‌شود به اسم رتینوئیک اسید.
یکی از این آنزیم‌ها
تنها در آزمایش‌ها پیدا می‌شود.
این آنزیمی است که سعی
در مسدود کردنش داریم.
محاصره کردن این آنزیم باید آزمایش‌ها را
از رتینوئیک اسید عاری کند
و تولید اسپرم را
بدون اثرگذاری بر عملکرد ویتامین آ
در قسمتهای دیگر بدن متوقف کند.
در حال آزمایش آن درحیوانات هستیم
و امیدواریم زودتر 
به مرحله آزمایش روی انسان برسیم.


واضح است که تاثیر چنین ضدبارداری مردانه‌ای
فراتر از زیست‌شناسی تناسلی می‌رود.
جالب است درباره تاثیری بیندیشم
که روی روابط بین زن و مرد می‌گذارد.
یک احتمال خیره کننده
این است که مرد بتواند حالت 
ضدبارداری خود را طی زمان بسنجد.
در چند سال گذشته،
دو گروه دستگاههای خانگی 
سنجش اسپرم را معرفی کرده‌اند
که برای آیفون طراحی شده‌اند
و استفاده از آنها آسان است.
یک مرد قادر است اسپرمش را بشمارد
و نتیجه را به شریک خود بگوید.
اگر تعداد اسپرم مرد صفر باشد،
مرد و شریکش احساس راحتی زیادی
با تکیه بر ضدبارداری مرد خواهند داشت.
ابزاری مثل این،
که با ضدبارداری مردانه جفت شود،
قادر است شدیداً نقش مردها را
در پیشگیری از بارداری ناخواسته افزایش دهد.
پژوهشگرانی که روی پیشگیری
بارداری مردانه کار می‌کنند
تلاش می‌کنند آینده بهتری
برای زوج‌ها خلق کنند،
آینده‌ای که در آن پیشگیری از بارداری
تنها «مشکلی زنانه» تلقی نمی‌شود،
در عوض مساله‌ای است 
که زوج‌ها با هم تصمیم می‌گیرند.


بنابراین چرا به قرص مردانه نیاز داریم؟
خب، من معتقدم که قرص مردانه
به کاهش نرخهای شدیدا بالای بارداری
ناخواسته و سقط جنین کمک می‌کند
و به مردها اجازه مشارکت برابر
در پیشگیری از بارداری را می‌دهد.


متشکرم.


(تشویق)

