
در یک روز زیبا، همین چند سال پیش
من و همسرم وارد بیمارستانی نزدیک خانه‌مان
در اوکلند کالیفرنیا شدیم
برای به دنیا 
آوردن اولین دخترمان، مایا.
یشاپیش مرکز زایمان را با دقت گشت زده بودیم
و هنوز هم وحشت‌زده بودیم که خودمان را
در جایی که یکی از مهم‌ترین
لحظات زندگی‌مان را
تجربه می‌کردیم پیدا کنیم.
در یک اتاق بی پنجره گیر افتاده بودیم
بدون کوچک‌ترین سرنخی
از روز آفتابی و روشنی که دیده بودیم.
نور فلورسنت بالای سرمان وزوز می‌کردند،
رنگ اتاق‌ها بژ بود
و دستگاه‌ها بدون علت بوق می‌زدند
و یک ساعت دیواری هم نشان می‌داد
روز دارد به شب تبدیل می‌شود.
آن ساعت درست در مسیر دید،

بالای در اتاقی قرار گرفته بود،

که همسرم دراز کشیده بود 
و انقباض‌هاش ساعت به ساعت بیشتر می‌شد.
حالا، من که هرگز زایمان نکرده‌ام —


(خنده)


اما همسرم به من اطمینان داد که آخرین چیزی
که یک زن در حال زایمان ممکن است بخواهد
تماشای تیک تاک ثانیه‌هاست.


(خنده)


به عنوان یک معمار تجربی،
من همیشه مجذوب تماشای مردمی بوده‌ام
که طراحی را در جهان
اطرافشان تجربه می‌کنند.
من معتقدم عمل‌کرد طراحی 
همانند قطعه موسیقی‌ست
که ما حتی از نواختنش
به طور کامل آگاه نیستیم.
موسیقی پیام‌هایی درباره این‌که 
چگونه احساس کنیم و انتظار چه را بکشیم
به ضمیر ناخودآگاه ما می‌فرستد.
اتاقی که درآن بودیم،
با لحظه‌ای که تجربه می‌کردیم
کاملاً ناهماهنگ به نظر می‌رسید،
لحظه‌ای که آمدن یک انسان، دخترمان را —
به این دنیا خوشامد می‌گفتیم.


در یک لحظه پرستاری، بدون یک لحظه درنگ،
به سمت ما چرخید و گفت،
"من همیشه با خودم فکر می‌کنم،
که ای کاش معمار شده بودم،
چون می‌توانستم فضاهایی
مثل این‌جا را بهتر طراحی کنم."


به او گفتم،
"اتفاقاً یک معمار این اتاق را طراحی کرده."


(خنده)


علی‌رغم لذت بی حد و اندازه تولد دخترمان،
پیام‌های آن اتاق بیمارستان
تا امروز با من و او مانده.
پیام‌ها این است،
"تو در خانه نیستی،
تو در جایی خارج آنی."
"هیچ چیز تحت کنترل تو نیست.
حتی روشنایی."
"راحتی تو، به سادگی، اولویت دوم است."
در بهترین حالت،
یک اتاق بیمارستان شبیه این
ممکن است فقط ناامید کننده توصیف گردد.
در بدترین حالت، این بی‌احترامی‌ست.
و من عادت دارم 
که اشاره کنم که هیچ‌کدام ما،
در هیچ‌جای جهان،
از طراحی بد در امان نیستیم.


من وارد معماری شدم
چون بر این اعتقاد بودم
که معماری یعنی ایجاد فضاهایی برای افراد
تا بهترین زندگی‌شان را در آن بکنند.
و تا الان چیزی که دریافته‌ام
یک حرفه کاملاً جدا
از افرادی‌ست که مستقیماً
تحت تاثیرعملکرد آن هستند.
من معتقدم علتش آن است که معماری
یک حرفه مردانه، تمیز، نخبه باقی می‌ماند —
که به نظر می‌رسد
نسبت به برخی از بزرگ‌ترین
نیازهای موجود در دنیا
یا حتی ساده‌ترین احتیاجات
مرتبط به یک مادر باردار بی‌تفاوت است.
دانشجویان در دانشگاه‌ها با استفاده
از پروژه‌های کاملا فرضی
که به ندرت با مردم واقعی یا جوامع حقیقی
سر و کار دارد آموزش می‌بینند.
فارغ‌التحصیلان از راهی باریک و طولانی
برای اخذ مجوز غربال می‌شوند.


در همین زمان،‌
این حرفه تعداد محدودی منتخب
از طریق برنامه‌های اجرایی بی‌رحمانه
برای تمرکز غالبا انحصاری
بر زیبایی شناسی ساختمان،
به جای آسیب‌های اجتماعی
یا سهم این آسیب‌ها انتخاب می‌کند.
که این تنها یک نظر کادوپیچ شده‌ی
مسولیت‌پذیری و موفقیت
حرفه‌ای را نمایش می‌دهد.
و این هنوز مشخص نمی‌کند
چرا بسیاری از جوانان امیدوار
وارد معماری می‌شوند.
و این علت ورود من نیست.
من آن زمان معتقد بودم،
گرچه زبانی برای توصیفش ندارم،
و الان می‌دانم طراحی توانایی منحصر بفردی
برای منزلت‌بخشی دارد.
می‌تواند کاری کند
که افراد احساس ارزشمند بودن،
محترم بودن،
دیده شدن و مورد افتخار بودن کنند.


حالا من می‌خواهم تا شما فقط به فضایی
که در آن ساکن هستید فکر کنید.
و می‌خواهم به این فکر کنید
که این فضاها به شما چه احساسی می‌دهند.
حالا، مکان‌هایی وجود دارند
که باعث می‌شوند احساس ناراحتی کنیم،
احساس بیماری کنیم،
یا احساس ناامیدی کنیم.
ممکن است آنها مکانی باشند
که در آن کار می‌کنیم
یا درمان می‌شویم
یا حتی زندگی می‌کنیم.
و می‌پرسم این مکان‌ها با در نظر گرفتن شما
چگونه ممکن بود بهتر طراحی شوند؟
واقعا سوال ساده‌ایست
اما پاسخ به آن به نحوی
می‌تواند گاهی خیلی سخت باشد.
چون ما شرطی شده‌ایم تا طوری احساس کنیم
که انگار درباره فضاها و مکان‌هایی
که در آن زندگی، کار و فعالیت می‌کنیم
دخالت زیادی نداریم.
و در بسیاری موارد نداریم.
اما باید داشته باشیم.


حالا، این یک سوال احمقانه برای هر زنی
که این ویدیو را تماشا می‌کند است:
تا حالا در یک صف طولانی اذیت کننده
سرویس بهداشتی ایستاده‌اید؟


(خنده)


تا حالا با خودتان فکر کرده‌اید،
"این تصویر چه مشکلی دارد؟"
خب، اگر سوال واقعی این باشد چه،
"مشکل مردانی که این سرویس بهداشتی‌ها را
طراحی کرده‌اند چیست؟"


(تشویق)


ممکن است یک چیز کوچک به نظر برسد،
اما نشان‌گر مشکل بسیار پیچیده‌تری است.
جهان معاصر در واقع توسط مردان ساخته شده‌ست
آنهایی که حتی زمان برای فهم اینکه
چگونه مردمانی متفاوت از آن‌ها
طراحی‌‌هاشان را تجربه کرده‌اند.
یک صف طولانی سرویس بهداشتی
ممکن است بی‌احترامی کوچکی به حساب آید.
اما مخالفش هم می‌تواند درست باشد.
طراحی اندیشمندانه باعث می‌شود
افراد احساس محترم بودن و حساب شدن کنند.
من به این باور رسیده‌ام
که احترام یعنی طراحی
همان‌طور که عدالت یعی قانون‌مندی
و سلامتی یعنی درمان کردن.
در ساده‌ترین کلام،
جایی که ساکن هستید
ارزش‌های شما را تداعی می‌کند.


طی دو سال گذشته
فرصت این را داشته‌ام تا با بیش از
۱۰۰ نفر از افراد با هر نوع زندگی
درباره تجربه‌شان از طراحی
مصاحبه داشته باشم.
می‌خواستم تا ظن خود را امتحان کرده باشم
که کرامت و طراحی منحصراً
با هم مرتبط هستند.


من به گریگوری گوش دادم،
یکی از ساکنین این کلبه
که اختصاصاً
برای ۵۰ فرد شدیداً بی‌خانمان
در دالاس طراحی شد.
گریگوری در خیابان زندگی می‌کرد،
و طی ۳۰ سال از شهری 
به شهر دیگر آواره شده بود.
یک ائتلاف گسترده
از آژانس‌های خدمات اجتماعی،
سرمایه‌گذاران و طراحان،
این مکان را به وجود آوردند.
تمام ۴۰ متر مربع این کلبه به زیبایی
به عنوان یک خانه دائمی طراحی شده است.
گریگوری الان کلیدی دارد
به دری
به خانه‌ای مال خودش.
او حس امنیتی که برایش
به ارمغان آمده را توصیف می‌کند.
چیزی که بدون آن
طی این سه دهه زندگی کرده بود.
وقتی او با کمی بیشتر از لباسی
که تنش بود رسید،
همه چیز را دریافت:
از توستر، گلدان کوزه‌ای و اجاق
تا مسواک و خمیردندانی
که انتظارش را می‌کشیدند.
او آن را به سادگی
یک بهشت توصیف کرد.


در جایی دیگر در جهان،
من به آنتونت گوش سپردم،
رییس این مرکز آموزش و جامعه
برای زنان روستایی رواندا.
روزانه صدها زن به این مکان می‌آیند —
تا مهارت‌های جدید یاد بگیرند،
تا در جامعه باشند،
و به دنبال جنگ داخلی کشور
به ساخت دوباره زندگی‌شان ادامه دهند.
این زن‌ها در واقع
۵۰۰٫۰۰۰ آجر را روی هم گذاشتند
تا ۱۷ کلاس صحرایی مانند این را بسازند.
آنتونیت به من گفت،
"همه به آن افتخار می‌کنند."


و حالا اینجا در ایالات متحده
من به مونیکا گوش کردم،
مدیر یک کلینیک آزاد
که به صورت اولیه در آرکانزاس به افرادی
که تحت پوشش بیمه نیستند خدمت می‌کند.
مونیکا عاشق این است
که برای من تعریف کند که دکترها،
که در کلینیک آزادش
به صورت داوطلبانه کار می‌کنند
مداوماً به او می‌گویند
که آنها هرگز در چنین مکان 
پرنور و زیبایی کار نکرده‌اند.
مونیکا اعتقاد دارد
که حتی مردمی که فقیر هستند
لایق مراقبت‌های بهداشتی با کیفیت هستند.
و بیشتر اینکه،
او معتقد است که آنها لایق
دریافت چنین مراقبتی
در بستری در شأن هستند.


افرادی مانند اینان
سفیران ارزشممندی برای طراحی‌اند
اما هنوز هم مداوماً
در مباحثه‌های معماری غایب هستند.
به همین ترتیب، افرادی که می‌توانند
بیشترین نفع را از طراحی خوب ببرند
اغلب کمترین دسترسی را به آن دارند.
عموزاده تو، یک بی‌خانمان سابقه دار؛
پدربزرگ یا مادربزرگت
که در خانه ای با یک آشپزخانه زندگی می‌کنند
که دیگر برای آنها قابل دسترسی نیست؛
خواهر وابسته به ویلچرت
در منطقه‌ای از حومه شهر
که بدون پیاده راه طراحی شده.


اگر طراحی خوب فقط 
برای معدود افراد ممتاز است،
چه خوبی دارد؟
الان زمانی‌ست که طراحان
با اختصاص دادن تلاششان
برای نفع عمومی
در قالب شرکت‌هایی مانند
استودیو اورکید

استودیو گنگ
و گروه طراحی ام ای اس اس
این را تغییر می‌دهند.
مشتریان آن‌ها
کودکن یتیم در کنیا
بچه‌های بی‌سرپرست در شیکاگو
و زنان باردار در مالاوی هستند.
کار آن‌ها بر این فرضیه‌ست که باور دارند
همه آدم‌ها لایق طراحی خوب هستند.
اختصاص دادن تلاش بیشتر برای نفع عمومی
نه تنها طراحی‌های بیشتری 
که در شان مردم است پدید می‌آورد
بلکه به عمل طراحی اعتبار می‌خشد.
نه تنها طراحی مشتری محور را متنوع می‌کند،
بلکه طراحی‌های جدید و در شکل‌های متفاوت
برای جهانیان پدید می‌آورد.


الان، برای تحقق این،
معمار و دوستان طراح من، 
مخصوصاً دوستان سفید پوستم
باید همزمان با هم و چشمگیر
سطح‌بندی‌ها را گوناگون کنیم.
اگر می‌خواهیم که عموم مردم
باور داشته باشند که طراحی برای آنان
و برای همه است.
امروزه، به سختی ۱۵ درصد
از معماران صلاحیت دار در آمریکا زن هستند.
و درصد بسیار کوچکتری از آنان
زنان رنگین پوست هستند.
دیگر حرفه‌ها، مانند حقوق و پزشکی
گام‌های بسیار بلندتری
در این حوزه‌های مهم برداشته‌اند.
چگونه فضای مشاع سازه ما —
خانه‌هایمان، بیمارستان‌هایمان،
مدرسه‌هایمان، مکان‌های عمومی —
متفاوت شکل داده شوند
اگر زنان و مردم رنگین پوست
پشت سر نیمه طرح‌های
گمراه کننده قرار گیرند؟
مساله چگونگی نیست،
بلکه چه میزانی
از ساختمان‌هایمان، مناظر چشم‌اندازمان،
شهرها و جوامع روستاییمان
کمتر زیبا و عملکردی،
کمتر عادلانه و در شأن هستند
چون زنان و مردم رنگین پوست
کمتر شانس طراحی آن را دارند.


همانطور که وینستون چرچیل در سال ۱۹۴۳
وقتی برای دوباره‌سازی مجلس پارلمان لندن
که در جنگ آسیب دیده بود فراخوان داد، گفت،
"ما به ساخته‌هایمان شکل می‌دهیم، 
و پس از آن، آنها به ما شکل می‌دهند."
خبر خوب اینکه
می‌توانیم آن‌گونه که می‌سازیم
و افرادی که برای آنان 
می‌سازیم را تغییر دهیم.
که می‌تواند یک کارمند خدمات بهداشتی
در مناطق روستایی رواندا باشد،
یا مادری در حال زایمان 
و تازه پدری مضطرب در ایالات متحده.
ما می‌توانیم با تجدید نظر در معماری
این کار را درباره بهداشت،
ایمنی و رفاه عمومی انجام دهیم.
و این سودبخش است.
چون به محض این‌که ببینی
آن‌چه طراحی کردی چه می‌کند،
دیگر نمی‌توانی آن را نادیده بگیری.
و زمانی‌که شأن و احترام را تجربه کنی،
دیگر کمتر از آن را نمی‌پذیری.
هر دو جزئی از ممکن‌های تو می‌شوند.


یکی از هم‌صحبت‌های مورد علاقه من
مادربزرگ نودساله‌ام است،
آدری گورویتز، از آشکوش، ویسکانسین.
بعد از یکی از گفتگوهامان درباره طراحی،
او نامه‌ای برایم نوشت.
گفت، "جانی عزیز،
دیروز همان‌طور که در مطب دکترم
نشسته بودم، فکر می‌کردم،
چقدر ناراحت کننده است،
از رنگ دیوار بگیر،
تا کفپوش زمین.


(خنده)


حالا باید تماس بگیرم تا ببینم
چه کسی مسئول خرابکاری اینجاست."


(خنده)


در نامه‌ای مشابه،
شاید برایتان مهم باشد، او گفت،
"تماس گرفتم، و کسی که
مسئول این کار بود را پیدا کردم،
و او گفت ممنون از اینکه
کسی با او تماس می‌گیرد.
مطب پزشکم حالا در لیست 
یک بروزرسانی‌ست."


(خنده)


او نامه را با این گفته امضا کرد،
" همیشه خوب است که نظر افراد بیان شود
اگر در حالت مناسبی انجام شود."


(خنده)


(تشویق)


عاشق مادربزگمم.


(خنده)


مثل مادربزرگم آدری،
شما هم لایق طراحی خوب هستید.
چون فضاهای خوب طراحی شده
فقط موضوع سلیقه و زیبایی شناسی نیست.
آن‌ها در واقع ایده‌های ما درباره اینکه
چه کسی در این جهان هستیم
و لایق چه هستیم را شکل می‌دهند.
این ماهیت شأن
و مسئولیت پذیری و مجال طراحی
برای بهتر شدن
و برای همه است.


ممنونم.


(تشویق)

