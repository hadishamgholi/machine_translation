
باید بگویم که از بودن
در اینجا بسیار خوشحالم
می‌دانم که از بیش از ۸۰ کشور
در اینجا حضور دارند.
پس این الگوی جدیدی برای من است
که با تمام این کشورها صحبت کنم.


مطمئنم از هر کشوری که هستید
جلسه اولیا و مربیان را دارید.
درباره جلسه اولیا و مربیان چیزی می‌دانید؟
جلسه‌های مربوط به بچه‌هایتان نه، آن‌هایی
که شما به عنوان بچه تجربه کرده‌اید.
که والدینتان به مدرسه می‌آیند و معلمتان
با آن‌ها صحبت می‌کند
و این کمی ناخوشایند است.
خب، یادم می‌آید که در کلاس سوم،
این تجربه را داشتم.
پدرم که هیچ وقت دست از کار نمی‌کشید
یک کارگر سنتی مهاجر از طبقه کارگر،
به مدرسه آمد تا ببیند
پسرش چه کار می‌کند.
و معلم به او گفت، «می‌دانید،
ریاضی و هنرِ جان خوب است.»
و سرش را تکان داد (به نشانه تأیید).
روز بعد دیدم پدرم در حال صحبت با یک مشتری
در فروشگاه توفو (یک نوع غذای ژاپنی) گفت:
«می‌دانید، ریاضیِ جان خوب است.»
(صدای خنده)


و این همیشه در زندگی در یادم باقی ماند.
چرا بابا نگفت هنر؟ هنر چه مشکلی داشت؟
چرا؟ این به یک سوال
در همه زندگی من تبدیل شد
و مشکلی نبود، چون خوب بودن در ریاضی
باعث شد برایم یک کامپیوتر بخرد،
و بعضی از شما این را یادتان است
که اولین کامپیوتر من بود.
چه کسی اپل ۲ داشت؟ کاربران اپل ۲. عالیه.
(صدای تشویق)
همانطور که یادتان است،
اپل ۲ هیچ کاری نمی‌کرد. (صدای خنده)
آن را به برق وصل می‌کردید،
تایپ می‌کردید و نوشته سبز ظاهر می‌شد.
بیشتر وقت‌ها می‌گفت
که شما اشتباه می‌کنید.
این کامپیوتری بود که ما می‌شناختیم.
با این کامپیوتر بود که من یاد گرفتم
چگونه به دانشگاه ام‌آی‌تی بروم
که رویای پدرم بود. و البته در ام‌آی‌تی
در مورد تمام سطوح کامپیوترها آموختم
و پس از آن، به مدرسه هنر رفتم
تا از کامپیوترها فرار کنم،
و از آن به بعد،
به کامپیوترها بیشتر به عنوان
یک فضای غیرمادی برای فکر کردن نگاه کردم.
و من تحت تأثیر هنر اجرا قرار گرفته بودم —
این مربوط به ۲۰ سال پیش است.
من از مردم یک کامپیوتر ساختم.
آزمایش کامپیوتر انسانی نامیده شد.
من یک مدیر برق دارم،
یک درایور ماوس، حافظه و غیره،
و من این را در کیوتو ساختم،
پایتخت قدیم ژاپن.
این یک اتاق است 
که به دو نیمه تقسیم شده است.
من کامپیوتر را روشن کردم،
و این دستیارها یک دیسک فلاپی خیلی بزرگ
که از مقوا ساخته شده را
درون کامپیوتر قرار می‌دهند.
و درایور فلاپی دیسک، آن را می‌پوشد.
(صدای خنده)
اولین بخش آن را پیدا می‌کند،
و البته آن را به گذرگاه تحویل می‌دهد.
گذرگاه، داده را با پشتکار به کامپیوتر،
به حافظه، واحد پردازش،
ویدئو رَم و غیره می‌رساند.
و این یک کامپیوتر واقعی است.
این واقعاً یک گذرگاه است. (صدای خنده)
سریع به نظر می‌رسد.
این یک درایور ماوس است،
که در موقعیت X و Y قرار گرفته.
(صدای خنده)
به نظر می‌رسد سریع عمل می‌کند،
اما در واقع یک کامپیوتر خیلی کُند است،
و وقتی من متوجه شدم
که این کامپیوتر چقدر
از یک کامپیوتر سریع، کُندتر است،
باعث شد نسبت به کامپیوترها
و فناوری به طور کلی شگفت‌زده شوم.


من می‌خواهم در مورد چهار موضوع صحبت کنم.
سه موضوع اول، در مورد چگونگی کنجکاوی من
نسبت به فناوری، طراحی و هنر هستند،
این که چگونه از هم تفکیک می‌شوند،
چگونه هم‌پوشانی دارند،
و همچنین موضوعی که آن را بر عهده داشتم
از چهار سال پیش که مدیر
دانشکده طراحی رود آیلند شدم: رهبری.
من در این مورد صحبت می‌کنم
که چگونه به دنبال این بودم
که این چهار حوزه را
در یک آزمایش با هم ترکیب کنم.


خب از فناوری شروع می‌کنم،
فناوری چیز فوق‌العاده‌ای است.
زمانی که اپل ۲ عرضه شد،
واقعاً نمی‌توانست کاری انجام دهد.
می‌توانست متن را نشان دهد
و پس از کمی انتظار، چیز‌هایی را داشتیم
که تصویر نامیده می‌شدند.
اولین باری که یک کامپیوتر
تصاویر را نشان داد،
یادتان است؟ آن تصاویر جذاب و تمام رنگی؟
و پس از چند سال،
ما صدای با کیفیت سی‌دی را داشتیم.
باورنکردنی بود. می‌توانستید
در کامپیوتر به صدا گوش کنید.
و سپس فیلم‌ها، از طریق سی‌دی رام.
شگفت‌آور بود.
آن هیجان را به یاد دارید؟
و پس از آن، مرورگر (اینترنتی) به وجود آمد.
مرورگر عالی بود،
ولی خیلی ابتدایی بود،
با پهنای باند خیلی کم.
اول متن، بعد تصویر، ما صبر کردیم،
صدای با کیفیت سی‌دی در شبکه،
سپس فیلم‌ها بر روی اینترنت.
باورنکردنی بود.
و پس از آن، گوشی‌های موبایل اتفاق افتادند،
متن، تصویر، صدا، ویدئو.
و اکنون ما آیفون
آیپد و اندروید داریم
همراه با متن، ویدئو، صوت و غیره.
این الگوی کوچک را می‌بینید؟
شاید ما در یک حلقه گرفتار شده باشیم.
این امکانات حاصل از پردازش، چیزی بوده که
سوال من در حدود ۱۰ سال گذشته بوده است.
و ما طراحی را بررسی کردیم،
همانطور که بیشتر چیزها را درک می‌کنیم،
و من مشتاق بودم که طراحی را
همراه با فناوری درک کنم.
و من یک آزمایش کوچک دارم
که یک درس طراحی سریع به شما می‌دهد.


طراحان در مورد ارتباط میان شکل
و محتوا، محتوا و شکل صحبت می‌کنند.
حالا این یعنی چه؟
خب، محتوا این کلمه است: هراس.
این یک کلمه چهار حرفی است.
هراس، حس بدی را منتقل می‌کند.
هراس با یک فونت نازک نوشته شده است،
پس زیاد تنش‌زا نیست.
اگر آن را با یک فونت خیلی نازک بنویسید،
مثل این است که:
«اوه، هراس، چه اهمیتی دارد؟» (صدای خنده)
همان فونت خیلی نازک را بزرگ کنید،
و وای، ترسناک است. هراس!
می‌بینید که چگونه با تغییر اندازه،
می‌توان شکل را تغییر دارد. محتوا هم
مشابه است، ولی احساس متفاوتی خواهید داشت.
فونت نوشته را به این فونت تغییر می‌دهید،
و این بامزه است.
مانند فونت دزدان دریایی است.
مثل فونت کاپیتان جک اسپارو.
هی! هراس!
اَه! این اصلا ترسناک نیست.
در واقع خنده‌دار است.
یا این هراس. شبیه به یک فونت کلوب شبانه.
(صدای خنده)
ما باید به هراس برویم!
(صدای خنده)
جالب است نه؟
(صدای خنده) (صدای تشویق)
فقط یک محتوا را تغییر می‌دهد.
یا حروف آن را به این شکل
به هم نزدیک می‌کنید.
مثل نوشته روی عرشه تایتانیک به هم می‌چسبند
و شما نسبت به حروف احساس تأسف می‌کنید.
من هراس را احساس می‌کنم.
شما به آن‌ها احساس دارید.
یا آن را به چیزی
شبیه به این عوض کنید.
خیلی باکلاس است. مثل این که هراس
اسم یک رستوران گران‌قیمت است.
من هیچ وقت نمی‌توانم به آن بروم.
(صدای خنده)
این یک هراس جذاب است.
اما این شکل و محتوا است.


اگر شما فقط یک حرف
در آن محتوا را عوض کنید،
یک کلمه خیلی بهتری دارید،
یک محتوای خیلی بهتر: رها.
«رها» یک کلمه عالی است. می‌توانید
تقریبا به هر روشی آن را ارائه کنید.
«رها»ی پررنگ مثل ر‌هایی (نلسون) ماندلا.
مثل این است که:
بله، من می‌توانم رها (آزاد) باشم.
با فونت نازک: آه، می‌توانم راحت نفس بکشم.
عالی است. یا حتی نوشتن رها با فاصله،
مثل این که: آه، من می‌توانم
راحت نفس بکشم. خیلی آسان.
و من می‌توانم به آن
یک پس زمینه آبی و یک کبوتر اضافه کنم،
و ر‌هایی «دون دریپر» (یک شخصیت داستانی)
را دارم. (صدای خنده)
پس متوجه شدید؟
شکل، محتوای، طراحی، به این شکل کار می‌کند.
چیز قدرتمندی است. تقریباً مانند جادو است.
مثل جادوگری است که در TED دیدیم. جادو است.
طراحی این کار را می‌کند.


و من کنجکاو بودم که طراحی و فناوری
چگونه از هم تفکیک می‌شوند،
و می‌خواهم یک کار قدیمی را
که دیگر نشان نمی‌دهم، نشان دهم
تا کار‌های گذشته‌ام را توضیح دهم.
خب — بله.
خب من در دهه ۹۰ کار‌های زیادی انجام دادم.
این یک مربع بود که
به صدا واکنش نشان می‌دهد.
مردم از من می‌پرسند که چرا آن را
درست کردم. مشخص نیست. (صدای خنده)
ولی من فکر می‌کردم
این جالب خواهد بود که مربع
به من واکنش نشان دهد،
و بچه‌هایم آن موقع کوچک بودند،
و بچه‌هایم با این چیزها بازی می‌کردند
مثل گفتن «اااه»
می‌گفتند «بابا، اااه، اااه».
می‌دانید، اینجوری.
ما به فروشگاه کامپیوتر می‌رفتیم،
و آن‌ها همین کار را انجام می‌دادند.
و آن‌ها می‌گفتند: «بابا، چرا این کامپیوتر
به صدا واکنش نشان نمی‌دهد؟»
و در همین زمان بود که من می‌خواستم بدانم
چرا کامپیوترها به صدا واکنش نشان نمی‌دهند؟
پس من این را به عنوان یک آزمایش
در همان زمان درست کردم.


سپس وقت زیادی را به کار در زمینه
گرافیک‌های تعاملی و چیز‌هایی شبیه به این
صرف کردم، و بعد آن را ادامه ندادم
چون دانشجویانم در ام‌آی‌تی آن را
بهتر از من انجام می‌دادند،
پس مجبور شدم این کار را ادامه ندهم.
ولی در سال ۹۶، آخرین کار را ساختم
که سیاه و سفید بود.
کاملاً سیاه و سفید بود
و به صورت ریاضیات اعداد صحیح.
«ضربه، تایپ، نوشتن» نامیده می‌شد.
یک ادای احترام بود
به ماشین تحریر فوق‌العاده‌ای
که مادرم در زمانی که
منشی حقوقی بود با آن تایپ می‌کرد.
ده عملکرد داشت. (صدای تایپ کردن)
(صدای تایپ کردن)
اینجا دکمه شیفت را می‌زنم.
ده عملکرد. یکی این که حروف را می‌چرخاند.
(صدای تایپ کردن)
یکی حلقه اعداد. (صدای تایپ کردن)
این بیست سال پیش درست شده،
پس یک جور‌هایی —
بگذارید ببینیم، این —
من فیلم فرانسوی «بالن قرمز» را دوست دارم.
فیلم فوق‌العاده‌ای است، نه؟
من این فیلم را دوست دارم، پس،
این مثل بازی کردن روی آن است.
(صدای تایپ) (صدای زنگ ماشین تحریر)
آرام است. مثل این. (صدای خنده)
این آخرین مورد را هم نشان می‌دهم.
این در مورد تعادل است.
شبیه به تایپ کردن پر استرس است.
پس اگر بر روی کیبورد تایپ کنید،
می‌توانید آن را متعادل کنید.
(صدای خنده)
اگر G را بزنید، زندگی خوب است،
پس من همیشه می‌گویم،
«G را بزن و همه چیز درست می‌شود.»
ممنونم. (صدای تشویق)
ممنونم.


خب این برای ۲۰ سال پیش بود،
و من همیشه هنر را
به صورت جانبی دنبال می‌کردم.
پس از مدیریت دانشکده طراحی رود آیلند،
به طور جدی وارد هنر شدم،
و هنر چیز فوق‌العاده‌ای است،
هنر‌های زیبا، هنر‌های ناب.
می‌دانید، وقتی مردم می‌گویند:
«من هنر را درک نمی‌کنم.
اصلا آن را درک نمی‌کنم.»
این یعنی هنر درست کار می‌کند، می‌دانید؟
این یعنی هنر باید مبهم باشد،
پس زمانی که می‌گویید
«من آن را درک نمی‌کنم»،
یعنی آه، این فوق‌العاده است. (صدای خنده)
هنر این کار را می‌کند،
چون هنر در مورد سؤال پرسیدن است.
سؤال‌هایی که ممکن است
قابل جواب دادن نباشند.


در دانشکده طراحی رود آیلند،
ما یک واحد فوق‌العاده داریم به نام
آزمایشگاه طبیعت ادنا لاورنس
که ۸۰ هزار نمونه دارد.
نمونه‌هایی از حیوانات، استخوان،
مواد معدنی، گیاهان.
در رود آیلند اگر یک حیوان
در جاده تصادف کند،
به ما زنگ می‌زنند
و ما آن را تاکسیدرمی می‌کنیم.


و چرا ما این واحد را داریم؟
چون در دانشکده طراحی رود آیلند،
شما باید به حیوان واقعی نگاه کنید،
به شی، تا متوجه حجم آن شوید
و آن را درک کنید.
در دانشکده طراحی رود آیلند، شما
اجازه ندارید از روی یک تصویر نقاشی بکشید.
و بسیاری از من می‌پرسند:
جان، آیا نمی‌توانید فقط
همه این‌ها را دیجیتالی کنید؟
اینطور بهتر نیست؟
و من معمولاً می‌گویم، خب،
چیز خوبی در مورد روش‌های قدیمی وجود دارد.
چیز متفاوتی در مورد آن وجود دارد،
چیزی که ما باید بفهمیم در مورد این که
چطور کارها را انجام داده‌ایم،
حتی در این عصر جدید.
من یک دوست خوب دارم.
او یک هنرمند رسانه جدید است
به نام توتا هاسگاوا. او در لندن زندگی
می‌کند، نه در واقع در توکیو است.
ولی زمانی که در لندن بود، یک بازی
با همسرش انجام می‌داد.
او به مغازه‌های عتیقه‌فروشی می‌رفت،
و بازی به این صورت بود:
وقتی او به عتیقه‌ای که
می‌خواست نگاه می‌کرد،
ما از مغازه‌دار، در مورد
داستان آن عتیقه می‌پرسیم،
و اگر داستان خوبی بود، آن را می‌خریم.
پس آن‌ها به عتیقه‌فروشی می‌رفتند،
و به یک فنجان نگاه می‌کردند،
و می‌گفتند: «به ما در مورد این فنجان بگو.»
و مغازه‌دار می‌گفت: «قدیمی است.»
(صدای خنده)
«بیشتر بگو.»
«اوه، خیلی قدیمی است.» (صدای خنده)
و او بارها می‌دید که ارزش اجناس عتیقه
کاملاً مربوط به قدیمی بودن است.
و به عنوان یک هنرمند رسانه،
او واکنش نشان داد و گفت:
می‌دانید، حرفه من کاملاً صرف
درست کردن هنر رسانه جدید شده است.
مردم می‌گویند: «وای، هنر تو، این چیست؟»
این رسانه جدید است.
و او متوجه شد، این ربطی
به جدید یا قدیمی بودن ندارد.
مربوط به چیزی بین آن‌هاست.
مربوط به خاک «قدیمی» یا ابر «جدید» نیست.
مربوط به خوب بودن است.
ترکیب ابر و خاک، اقدام را شکل می‌دهد.
آن را در تمام هنرهای
جالب امروزی می‌بینید.
در تمام کسب‌وکار‌های جالب امروزی.
این که چگونه این دو را برای ساختن
چیز‌های خوب ترکیب می‌کنیم، جالب است.


پس هنر سوال‌هایی ایجاد می‌کند،
و رهبری چیزی است
که سوال‌های زیادی می‌پرسد.
ما دیگر به راحتی کار نمی‌کنیم.
ما دیگر یک نظام استبدادی ساده نیستیم.
به عنوان یک مثال از استبداد،
من یک بار در روسیه بودم
و به سنت پترزبورگ
و یک بنای ملی رفته بودم
و این تابلو را دیدم که می‌گفت:
«روی چمن‌ها راه نروید.»
و من فکر کردم که من
انگلیسی صحبت می‌کنم.
و این تابلو تنها با من حرف می‌زند.
این عادلانه نیست.
اما یک تابلو به زبان روسی پیدا کردم،
و این بهترین تابلو برای ممنوع کردن بود.
می‌گفت: «شنا ممنوع،
پیاده‌روی ممنوع، همه چیز ممنوع.»
«گیاهان ممنوع» مورد علاقه من است. چرا باید
یک گیاه را به بنای ملی بیاورید؟ نمی‌دانم.
و همچنین «عشق ممنوع». (صدای خنده)
پس این استبداد است.
و از نظر ساختاری چیست؟
یک سلسله مراتب است. همه می‌دانیم
سلسله مراتب روشی است که
امروزه بسیاری سیستم‌ها را با آن اداره
می‌کنیم. ولی می‌دانیم که مختل شده است.
اکنون به جای یک درخت، یک شبکه است.
به جای سلسله مراتب، یک همبستگی است.
و این کمی بد شکل است.


و من بر این باورم که امروزه، رهبران با
چگونه متفاوت رهبری کردن، مواجه شده‌اند.
این کاری است که من با همکارم، بکی برمونت
در مورد رهبری خلاقانه انجام دادم.
می‌توان چه چیز از هنرمندان
و طراحان در زمینه رهبری آموخت؟
چون از جنبه‌های مختلفی،
یک رهبر عادی عاشق اشتباه نکردن است.
اما کسی که خلاق است،
عاشق یاد گرفتن از اشتباهات است.
یک رهبر سنتی می‌خواهد
همیشه کار درست را انجام دهد،
در حالی که یک رهبر خلاق
امیدوار است که کار درست را انجام دهد.
و امروزه این چارچوب مهم است، در این فضای
پیچیده و مبهم. و من باور دارم که چیزهای
زیادی می‌توان از هنرمندان و طراحان آموخت.


من اخیراً نمایشی در لندن داشتم
که دوستانم من را به آن
دعوت کردند که چهار روز به لندن بروم،
بر روی یک گودال شن بنشینم
و من گفتم عالیه.
و من چهار روز هر روز شش ساعت
بر روی یک گودال شن نشستم،
و ملاقات‌های شش دقیقه‌ای
با یک نفر در لندن داشتم.
و این واقعاً بد بود.
اما من به مردم گوش می‌کردم
و مشکلات آن‌ها را می‌شنیدم،
بر روی شن می‌نوشتم
و سعی می‌کردم مسائل را حل کنم،
و فهمیدن این که در حال انجام
چه کاری هستم، سخت بود.
می‌دانید؟ برای چهار روز
فقط ملاقات‌های رو در رو بود.
و در واقع مثل رئیس جمهور بودن بود.
من می‌گفتم: «اوه، شغل من ریاست جمهور است.
من قرار‌های زیادی دارم، می‌دانید؟»
و در پایان آزمایش،
من متوجه شدم چرا این کار را انجام می‌دهم.
چون ما رهبران، ارتباط ایجاد می‌کنیم
ارتباطاتی غیرمحتمل
و امیدواریم اتفاقی بیافتد،
و در آن اتاق من ارتباطات زیادی
بین مردم لندن یافتم، و بنابراین رهبری،
مرتبط کردن مردم،
امروزه سوال بسیار خوبی است.
چه در سلسله مراتب باشید و چه در همبستگی،
این یک چالش طراحی فوق‌العاده است.


و یک کاری که من انجام دادم، تحقیق کردن بود
بر روی سیستم‌هایی که
می‌توانند فناوری و رهبری را
با یک جنبه هنر و طراحی ترکیب کنند.
بگذارید چیزی را نشان دهم
که هیچ جا نشان ندادم.
این یک نوع طرح اولیه است.
طرح اولیه یک برنامه
آن را در پایتون نوشتم.
فوتوشاپ را می‌شناسید؟
این پاورشاپ نامیده می‌شود، و کارکرد آن
تصویرسازی یک سازمان است.
می‌دانید، مدیرعامل هیچ‌وقت در بالا نیست.
مدیرعامل در مرکز سازمان است.
ممکن است سازمان،
زیربخش‌های مختلفی داشته باشد،
و ممکن است بخواهید
بخش‌های مختلفی را بررسی کنید.
مثلا بخش‌های سبز عملکرد خوبی دارند،
بخش‌های قرمز عملکرد ضعیفی دارند.
شما به عنوان رهبر چگونه
جستجو می‌کنید؟ ارتباط برقرار می‌کنید؟
کارها را انجام می‌دهید؟ مثلا ممکن است
یک بخش را باز کنید
و زیربخش‌های متفاوتی بیابید،
و می‌دانید که شخصی را
در بخش اکو می‌شناسید، اینجا
و
این افراد در بخش اکو هستند، افرادی که شاید
به عنوان مدیرعامل با آن‌ها تعامل داشته
باشید، افرادی در طول سلسله مراتب.
و بخشی از چالش مدیرعامل، پیدا کردن
ارتباطات میان بخش‌هاست، و شاید نگاهی هم
به تحقیق و توسعه بیاندازید،
و آن‌جا فردی را پیدا کنید
که بین دو بخش مشترک است،
و این فرد مهمی برای تعامل است.
پس ممکن است بخواهید یک صفحه باز کنید
در مورد نحوه تعامل با این افراد.
چقدر با آن‌ها قهوه می‌خورید؟
چقدر با آن‌ها تماس می‌گیرید
و ایمیل می‌فرستید؟
محتوای ایمیل آن‌ها چیست؟ هدف از آن چیست؟
شاید رهبران بتوانند از این سیستم‌ها برای
تنظیم بهتر کارکرد آن‌ها
در همبستگی استفاده کنند.
همچنین می‌توانید استفاده از فناوری‌هایی
مانند لومینوسو را در نظر داشته باشید
بچه‌های کمبریج که به دنبال
تحلیل عمیق متن بودند.
محتوای ارتباطات شما چیست؟


پس من بر این باورم که
این نوع سیستم‌ها مهم هستند.
آن‌ها سیستم‌های رسانه اجتماعی
رهبران را هدف قرار داده‌اند.
و من فکر می‌کنم رشد این نوع دیدگاه
با ورود رهبران بیشتری به
فضای هنر و طراحی آغاز می‌شود،
چون هنر و طراحی امکان
چنین تفکری را به شما می‌دهند،
پیدا کردن سیستم‌های مختلفی مثل این،
و من تنها چنین تفکری
را شروع کرده‌ام،
پس خوشحالم که آن را با شما
به اشتراک گذاشته‌ام.
در پایان، می‌خواهم از همه شما تشکر کنم
برای توجه‌تان. بسیار سپاسگزارم.
(صدای تشویق)
(صدای تشویق)

