
در ابتدا توییتر جایی بود
برای تقبیح شرمساری افراطی.
مردم به رازهای شرم‌آوری
درباره خودشان اعتراف می‌کردند.
و بقیه هم می‌گفتند، «وای خدای من،
منم دقیقا مثل تو هستم.»
مردم بی‌صدا، متوجه شدند که صدایی دارند،
و این صدا قوی و رسا بود.
اگر در روزنامه‌ای خبری نژادپرستانه
یا همجنس‌باز هراسانه بود،
متوجه شدیم که می‌شد کاری در موردش کنیم.
می‌توانستیم سروقت‌شان برویم.
می‌توانستیم آنها را با سلاحی بزنیم
که ما می‌فهمیدیم اما آنها نه —
رسوایی در شبکه اجتماعی.
آگهی دهنده‌ها،
تبلیغ‌های خود را لغو می‌کردند.
وقتی افراد قدرتمند از امتیازات 
خود سوءاستفاده می‌کردند،
می‌رفتیم سرا‌غشان.
به مردمی شدن عدالت می‌ماند.
سلسله مراتب از بین می‌رفت.
قرار بود اوضاع را بهتر کنیم.


کمی بعد بود که نویسنده مغضوب حوزه علم
برای عوام به نام جونا لهرر—
که بخاطر سرقت ادبی و نقل‌قول‌های
دروغین دستش رو شده بود—
برایم گفت غرق در شرمندگی و ندامت است.
و فرصت پیدا کرد
تا در مراسم ناهار بنیادی
عذرخواهی عمومی انجام دهد.
قرار بود به مهم‌ترین
سخنرانی عمرش تبدیل شود.
شاید مورد عفو قرار می‌گرفت.
قبل از آمدنش می‌دانست
بنیاد قصد پخش زنده این رویداد را دارد،
ولی چیزی که تا لحظه حضورش نمی‌دانست
این بود که یک صفحه عظیم فید توییتر
درست کنار سرش نصب شده بود.
(خنده)
و یک صفحه نمایش دیگر درست جلوی چشمانش بود.


من فکر نمی‌کنم که بنیاد
از سر خباثت این کار را کرد.
فکر می‌کنم هیچ ایده‌ای نداشتند:
فکر می‌کنم که لحظه‌ای بی‌نظیر بود
وقتی که معصومیت زیبای توییتر
واقعیت بیش از پیش وحشت‌آور را
مورد هدف قرار داده بود.


و اینها بعضی از توییت‌هایی هستنند
که جلوی چشمش منتشر شدند،
در حالی که مشغول عذرخواهی بود:


«جونا لهرر، حوصلمون رو سر بردی
با این معذرت خواهی‌ات.»
(خنده )


و «جونا لهرر هنوز به ما ثابت نکرده 
که توانایی احساس شرم رو داره.»


این یکی باید توسط بهترین
روانشناس دنیا نوشته شده باشد،
که به این دانش درباره آن موجود 
نحیف پشت منبر آگاه باشد.


و «جونا لهرر یک اجتماع ستیز لعنتی‌ست.»


این آخری روشی بسیار بشری در انسان‌زدایی 
از آدمهایی است که اذیت‌شان می‌کنیم.
چون می‌خواهیم آدم‌ها را نابود کنیم
اما حس بدی هم نداشته باشیم.
تصور کنید که این دادگاهی واقعی بود،
و متهم در تاریکی تقاضای
فرصتی دیگر را می‌کرد،
و هیات منصفه سرش فریاد می‌زد،
«کسل! اجتماع‌ ستیز!»
(خنده)


می‌دانید موقع تماشای سریالهای
جنایی قضایی معمولا
با وکیل مدافع خوش‌قلب
همزاد پنداریی می‌کنیم،
اما کافی است صاحب قدرت شویم
تا مثل قاضی اعدام رفتار کنیم.


قدرت با سرعت تغییر می‌کند.
به حساب جونا می‌رسیم چون گویا
از امتیازاتش سوءاستفاده کرده است،
اما آن موقع جونا روی زمین دراز بود 
و ما هنوز داشتیم لگد می‌زدیم،
و به خود برای مشت زدن به او
تبریک می‌گفتیم.
و بعد که معلوم شد فرد سوءاستفاده کننده 
از امتیازات،‌ که به حسابش رسیدیم قدرتمند نبود،
حس توخالی و غریبی داشت.
یک روز بدون رسوا کردن
مثل کندن پوست دور ناخن
و حرکت پای دوچرخه در شنا می‌ماند.


بگذاریید داستانی را بگویم.
درباره زنی به جاستین ساکو است.
او با ۱۷۰ دنبال کننده در توییتر 
مسئول روابط عمومی اهل نیویورک بود،
و در توییت‌هایش شوخی‌های گزنده می‌کرد،
مثلا در پروازی از نیویورک به لندن:
[رفیق آلمانی عجیب: فرست کلاس نشستی
و سال ۲۰۱۴. خوشبو کننده خوب چیزیه.]
- مکالمه با خودم در حال
استنشاق بوی بدن. ممنونم از داروسازها. ]
بنابراین جاستین خنده آرامی کرد و دکمه 
ارسال را زد و جوابی نگرفت،
و آن حس ناراحتی که به همگی ما دست می‌دهد
وقتی اینترنت به ما بخاطر
بامزه بودن‌مان تبریک نمی‌گوید.
(خنده)
سکوت سیاه وقتی اینترنت 
پاسخی نمی‌دهد.
و بعد او به هیترو رسید 
و کمی وقت برای تلف کردن داشت
قبل از مقصد نهایی پروازش، پس شوخی زننده
دیگری به ذهنش رسید:


[حالا که آفریقا می‌رم، امیدوارم ایدز
نگیرم. البته شوخی کردم من سفیدپوستم.]


و جاستین خنده آرامی کرد و دکمه 
ارسال را زد و جوابی نگرفت،
موبایلش را خاموش کرد و خوابید.
۱۱ ساعت بعد بیدار شد،
موبایلش را موقع نشستن روی باند روشن کرد،
و فوری پیغامی را از شخصی گرفت که از
دبیرستان به این طرف
با هم ارتباط نداشتند،
«واقعا متاسفم از بلایی که سرت داره میاد.»
و پیغامی دیگر از بهترین دوستش،
«فوری بهم زنگ بزن.
الان تو موضوع دست اول بحثها در توییتری.»
(خنده)


آنچه اتفاق افتاد این بود که یکی
از ۱۷۰ دنبال کننده او، آن توییت
را برای خبرنگار گاوکر ارسال کرد و او هم
آن را برای ۱۵٫۰۰۰ نفر ری‌توییت کرد:
[اینم توییت بامزه تعطیلاتی از 
مسئول روابط عمومیIAC]
و بعد انگار صاعقه‌ای زده شد.
کمتر از چند هفته بعد با خبرنگار 
گاوکر حرف زدم.
برای او ایمیل فرستادم و حسش را پرسیدم
و جواب داد، «خوشمزه بود.»
و بعد گفت، «اما مطمئنم جاستین حالش خوبه.»


اما او خوب نبود، چون وقتی خواب بود،
توییتر عنان زندگی‌اش را در اختیار
گرفت و جزء به جزء از هم پاشاند.
اول انسان‌دوست‌ها بودند:
[اگر حرفای ناخوشایند  JustineSacco's@
اذیتتون کرد،
به من در CARE's work in Africa@
ملحق شوید.]
[با توجه به...توییت حال بهم‌زن، نژادپرستانه، 
کمک می‌کنم به care today@]
بعد چیزی فراتر از انزجار بود:
[هیچ واکنشی بخود آن نژادپرست 
تهوع‌آور نیست که این توییت احمقانه رو کرده
واقعا منزجر کننده‌است.]


آیا آن شب کسی در توییتر بود؟
چند تایی از شما.
آیا فید توییتر شما هم مثل مال من
پر از شوخی جاستین شد؟
فکر می‌کنم آن شب برای همه این اتفاق افتاد،
تا حدی که، وای، زندگی‌اش به فنا رفت!
زندگی‌اش جهنم می‌شود!
و من در تختم نشستم،
و بالش را پشت سرم قرار دادم،
و بعد فکر کردم، واقعا مطمئن نیستم
که آن شوخی نژادپرستانه بود.
شاید بجای با خوشحالی به رخ کشیدن مزیتش،
با خوشحالی آن را مسخره می‌کرده.
ما شاهد این نوع از کمدی
در ساوت پارک یا کلبرت یا رندی نیون بودیم.
شاید جرم جاستن ساکو بخوبی
رندی نیومن نبوده است.
در واقع، وقتی جاستین را چند هفته
بعد در باری ملاقات کردم،
او نابود شده بود،
و از او خواستم درباره آن جک توضیح دهد،
گفت، «زندگی در آمریکا ما را 
توی یک حباب قرار می‌دهد
وقتی پای اتفاقات
در جهان سوم می‌شود.
من آن حباب را مسخره می‌کردم.»


خب همان شب زن دیگری در توییتر به اسم 
هلن لوییس نویسنده نیو استیت‌من،
کتابم درباره شرمساری عمومی را بررسی کرد و 
نوشت که در آن شب توییت کرده بود،
«من مطمئن نیستم که شوخی او منظور
نژاد پرستانه داشته.»
و در جواب کلی توییت عصبانی گرفت،
« تو هم یک آکله دارای امتیازات
مثل اونی.»
و بنابراین خجالت‌زده از نوشته‌اش،
ساکت نشست و تماشاگر نابودی
زندگی جاستین شد.


اوضاع وخیم‌تر شد:
[همه این پتیاره را گزارش کنند
JustineSacco@]
خواستار اخراج او از کارش شدند.
[موفقی باشی در پیدا کردن
شغل در سال جدید.#اخراج‌از‌کار]
هزاران نفر در کل
جهان تصمیم گرفتند
که باید او از کار اخراج شود.
[JustinSacco@ آخرین توییت
حرفه‌ایت.#تاسف‌بی‌تاسف
کمپانی‌ها هم به ماجرا پیوستند
با این امید که در پشت نابودی جاستین
محصولات خویش را بفروشند:
[دفعه بعد قبل از بلند شدن هواپیما
اگر خواستید توییت احمقانه کنید
حتما سوار Gogo flight@ شده باشید.
(خنده)


کمپانی‌های زیادی آن شب خوب
پول در می‌آوردند.
می‌دانید اسم جاستین بطورعادی ۴۰ بار
در ماه گوگل می‌شد.
آن ماه، بین ۲۰ سپتامبر و آخر دسامبر

۱٫۲۲۰٫۰۰۰ بار گوگل شد.
و یک اقتصاددان اینترنت به من گفت که 
این یعنی گوگل چیزی بین
۱۲۰٫۰۰۰ دلار تا ۴۶۸٫۰۰۰ دلار از 
نابودی جاستین درآمد کسب کرد،
در حالیکه ما اصل کاری‌ها
چیزی عایدمان نشد.
(خنده)
ما شبیه کارآموزهای بی جیره و مواجب
شرمساری برای گوگل بودیم.
(خنده)


و بعد نوبت ترول‌ها شد:
[راستش امیدوارم ساکو ایدز بگیره. خنده]
شخص دیگری نوشت،
«یک نفر که HIV مثبته باید به اون جنده 
تجاوز کنه و اون وقته که می‌فهمیم
رنگ پوستش ازش محافظت کرده از ایدز.»
و آن شخص راه در رو داشت.
هیچ کس دنبالش نرفت.
ما همه برای نابودی جاستین هیجانزده بودیم،
و مغزهای آبرو بر ما چنان ساده‌اند،
که حتی از پس نابود کردن شخصی که
به غلط در حال نابودی جاستین بود برنیامدند.
جاستین آن شب واقعا توانست کلی از گروه‌های 
ناهمخوان را متحد کند،
از نوع‌دوست گرفته تا 
«تجاوز به آن زنیکه.»
[ امیدوارم اخراج شی! پتیاره روانی...
فقط به همه دنیا بگو مدتی که تو آفریقایی 
می‌خوای سکس بدون کاندوم داشته باشی.]


برای زنان همیشه از مردان بدتر بوده.
وقتی مردی رسوا می‌شود، 
فقط دنبال اخراجش هستند.
وقتی زنی رسوا شود،
کاری می‌کنم اخراج بشی، بهت 
تجاوز بشه و زهدانت رو هم دربیارن.


و بعد پای صاحبکارهای جاستین به میان آمد:
[IAC درباره توییت justinSacco@:
واقعا اظهار نظر شنیع و توهین‌آمیزیست
کارمند مورد نظر الان در پرواز 
بین المللی قابل دسترس نیست.]
و در این زمان خشم جای خود را به هیجان داد:
[برای کریسمس فقط میخوام صورت
justinSacco@ رو موقع فرود ببینم
وقتی ایمیل/پیام‌گیر
رو چک می‌کنه.#اخراج]
[ای وای من، justinSacco@
دردناکترین لحظه تاریخی روشن کردن
تلفن رو خواهد داشت،
وقتی هواپیماش زمین بشینه.]
[در زمان واقعی شاهد اخراج این
پتیاره justinSacco@خواهیم بود.
قبل از اینکه حتی با خبر بشه که اخراج شده.]
ما یک قوس قشنگ روایتی داشتیم.
آنچه می‌دانستیم را جاستین نمی‌دانست.
آيا فکر می‌کنید از این
غیر منصفانه‌تر چیزی باشد؟
جاستین توی هواپیما خواب بود
و امکان دفاع از خودش را نداشت،
و عدم توانایی او بخش 
عظیمی از کامیابی بود.
آن شب در توییتر، ما نوزادان نوپایی بودیم 
که به سمت اسلحه سینه‌خیز می‌رفتیم.
یک نفر هم موفق شد پرواز جاستین 
را پیدا کند و از طریق وب سایت
ردیابی هواپیما فرودش را دنبال کند.
[بریتیش ایر‌ویز پرواز ۴۳، بموقع
در زمان ۱ و ۳۴ دقیقه زمین نشست.]
و این هشتگ در کل دنیا به راه افتاد.
#هنوزجاستین‌فرود‌نیامده؟
[یکجور وحشیانه است تماشای فردی که
از خود- ویرانی خودش بی‌خبره.
#هنوزجاستین‌فرود‌نیامده؟]
[جدا. من می‌خوام برم خونه بخوابم،
اما اینجا توی بار همه خیلی درگیر
#هنوزجاستین‌فرود‌نیامده؟ نمی‌تونم
بی‌خیال شم. نمی‌تونم برم.]
[#هنوزجاستین‌فرود‌نیامده؟ شاید بهترین 
اتفاق شب جمعه من باشه.]
[آیا کسی در کیپ تاون نیست که موقع
رسیدنش به فروگاه بره؟
یالا توییتر! من عکس می‌خوام.]
و حدس بزنید چه شد؟ یکی رفت.
[JustineSacco @ در فرودگاه بین‌المللی 
کیپ تاون فرود آمد]
و اگر مایل هستید بدانید
که چه حسی دارد وقتی کشف کردید
بخاطر یک شوخی غیر متعصبانه
بد تعبیر شده کل زندگی‌تان به فنا رفته
آن هم نه ترول‌ها بلکه آدمهایی خوبی مثل ما،
این شکلی است:
[... برای مخفی ماندن تصمیم گرفت
عینک آفتابی بزند.]


پس چرا این کار را می‌کنیم؟
فکر کنم بعضی واقعا عصبانی بودند،
اما برای بقیه مردم،
بخاطر این است که توییتر اساسا
ماشین تایید دو سویه است.
خود را با آدمهایی احاطه کردیم 
که احساس‌شان شبیه ما است،
و یکدیگر را تایید می‌کنیم،
و واقعا حس خوبی است.
و اگر کسی سر راهمان قرار بگیرد،
از دور خارجش می‌کنیم.
و می‌دانید این نقطه مقابل چیست؟
نقطه مقابل دمکراسی است.
می‌خواستیم نشان دهیم که به آدمهای در
حال مرگ از ایدز در آفریقا اهمیت می‌دهیم.
میل ما به دلسوز دیده شدن موجب
سوق داده شدن ما به ارتکاب
این عمل غیرهمدلانه عمیق است.
همانطور که مگان او گیبلین 
در بوستون ریویو نوشت،
«این نه عدالت اجتماعی که
بدل پاکسازی است.»



سه سال گذشته را،


برای دیدن آدمهایی مثل جاستین ساکو 
به جاهای مختلف دنیا رفتم—
و باور کنید که خیلی‌ها شبیه 
به جاستین ساکو هستند.
هر روز نیز بیشتر می‌شود.
و ما می‌خواهیم فکر کنیم 
که‌ آنها خوبند اما اینطور نیست.
آدمهایی که دیدم متلاشی شده بودند.
با من از افسردگی گفتند،
و از اضطراب و بی‌خوابی و فکر به خودکشی.
با زنی صحبت می‌کردم که بابت 
تعبیر بدی که از شوخی او شد،
یکسال و نیم خانه‌نشین شد.
قبل از آن، با بزرگسالانی کار کرده بود
که مشکل یادگیری داشتند،
و ظاهرا در کارش خیلی خوب بود.


جاستین اخراج شد که البته به
درخواست رساناها بود.
اما از آن بدتر هم بود.
نزدیک بود دیوانه شود.
نصف شب از خواب بیدار می شد،
فراموش می‌کرد که بود.
دست روی او گذاشته شد، چون برداشت این بود
که از امتیازاتش سواستفاده کرده است.
و البته اینطور انگشت‌نما کردن کسی خیلی
بهتر از چیزهایی است که قبلا برای
رسوا کردن آدمها استفاده می‌شد،
مثل خارج از ازدواج بچه‌دار شدن.
اما عبارت «سواستفاده از امتیازات»
تبدیل به راه فراری شده
برای نابود کردن هر فردی که 
انتخاب کنیم.
تا حدی که به ارج کاهی تبدیل شده است.
و باعث می‌شود ظرفیت خود را 
برای همدلی و تشخیص‌دهی
بین خلاف‌های جدی و غیرجدی 
از دست دهیم.


جاستین ۱۷۰ دنبال کننده در توییتر داشت،
لازم بود درباره او قصه‌پردازی شود.
شایعه شد که او دختر میلیاردر 
معدن دزموند ساکو است.
[بیایدد گول #جاستین‌ساکو رو نخوریم که 
پدرش میلیاردر معدن اهل آفریقای جنوبیه.
او متاسف نیست. 
و همینطور پدرش.]
فکر می‌کردم که این حرف راست است،
تا که جاستین را در باری ملاقات کردم
و درباره پدر میلیاردرش پرسیدم،
و او گفت پدرش فرش فروش است.


و فکر می‌کنم قبلا در روزهای آغازین توییتر،
وقتی آدمها به رازهای شرمناک درباره
خود اعتراف می‌کردند،
و بقیه آدمها می‌گفتند، «اوه، خدای من،
منم دقیقا همینطور هستم.»
این روزها، صید رازهای
شرمناک آدم‌ها باب شده.
شما زندگی خوب و اخلاقی را دارید
اما با یک عبارت نابجا و اشتباه در توییتر 
همه آن زیر سوال می‌رود،
سرنخی می شود به شیطان مخفی درون شما.


شاید دو دسته آدم در دنیا وجود دارد:
مردمی که آدمها را به ایدلوژی
ترجیح می‌دهند،
و آنهایی که ایدلوژی را
برتر از انسانها می‌دانند.
من آدمها را به ایدلوژی ترجیح می‌دهم،
اما الان، نظریه پردازها برنده‌اند،
و آنها صحنه‌ای را برای هیجانات
شدید مصنوعی خلق می‌کنند
جاییکه هر کسی در آنجا
قهرمانی خارق العاده است
یا خبیثی حال بهم زن،
هر چند که می‌دانیم این موضوع 
درباره هم‌ نوع‌های ما صحت ندارد.
آنچه صحت دارد این است که 
ما باهوش و احمق هستیم؛
آنچه صحت دارد این است 
که ما در محدوده خاکستری قرار داریم.
نکته فوق العاده درباره
رسانه‌های اجتماعی این بود
که به افراد بی‌صدا صدا می‌داد.
اما امروزه جامعه‌ای نظارتی خلق کردیم،
جاییکه هوشمندترین روش برای 
نظارت برگشتن به بی‌صدا بودن است.


بیایید این کار را نکنیم.


متشکرم.


(تشویق)


برونو جیوسانی: متشکرم ازت جان.


جان رنسون: متشکرم، برونو.


ب ج: نرو، بمان.
آنچه درباره جاستین من
را شوکه میکند
این حقیقت است که اگر اسمش را 
امروز گوگل کنید،
این داستان ۱۰۰ صفحه
از نتایج گوگل ر پوشش می‌دهد—
چسز دیگری درباره اش نیست.
در کتاب تو، ماجرای دیگری را از قربانی دیگر
ذکر می‌کنی که موردش در حقیق از سوی 
یک شرکت مدیریت شهرت پذیرفته شد
و با ایجاد بلاگها و پست کردن داستانهای
بیضرر درباره عشقش به گربه‌ها
و تعطیلات و چیزهای اینطوری، موفق شدند
ماجرایش را از
چند صفحه اول نتایج گوگل بردارند،
اما خیلی طول نکشید.
چند هفته بعد، دوباره برگشتند به 
خانه اول.
آیا این جنگی از پیش باخته است؟


جان رانسون: خب فکر می‌کنم 
بهترین کار در مقابله با مواردی
که وقتی با رسوا کردنی مبهم یا
ناعادلانه مواجه می‌شویم،
اعتراض کردن است، چون فکر می‌کنم
بدترین اتفاق برای جاستین این بود
که هیچکس از او حمایت نکرد—
همه انگار علیه او بودند،
و این عمیقا تکان دهنده است،
که دهها هزار نفر آدم به تو بگویند
که بزن به چاک.
اما اگر بی‌آبرو
جایی که آدمها آن را به بحث می‌گذارند،
فکر می‌کنم کمتر آسیب برساند.
بنابراین فکر کنم راه 
درستی باشد،
اما دشوار است،‌ چون با انجام این کار،
پشت کسی در میایی،
فوق‌العاده ناخوشایند است.


ب ج: خب بیا درباره تجربه‌ات صحبت کنیم،


چون با نوشتن این کتاب پشت آدمها درآمدی.


راستی، خواندنش برای همه الزامی هست، نه؟
دفاع کردی چون کتاب درواقع
توجه را روی آبرو-برها می‌گذارد.

و گمان می کنم که تنها بازخوردهای 
دوستانه در توییتر نبود.


ج ر: با برخی از آدمها 
خیلی خوب پیش نرفته است.
(خنده)
منظورم این است که قفط نمی‌خواهید
تمرکز کنید—
چون آدمهای زیادی کتاب را فهمیدند
و نظرشان خیلی خوب بود.
اما آره ،۳۰ سالی هست که داستان
درباره سواستفاده از قدرت می‌نویسم،
و وقتی از آدمهای قدرتمند در ارتش یا در 
صنعت دارو
حرف می‌زنم، همه تشویقم می‌کنند.
به محضی که بگویم، « ما آدمهای قدرتمندی
هستیم که از قدرت خود سواستفاده می‌کنیم.»
مردم به من می‌گویند،
«تو حتما نژادپرست هم هستی.»


ب ج: خب دیشب که سر شام بودیم،
و دو بحث در جریان بود.
در یک سو تو مشغول صحبت با آدمهای
دور میز هستی
و بحث سازنده خوبی را دنبال می‌کنی.
از سوی دیگر، هر بار که سمت تلفنت می‌روی،
با انبوهی از اهانتها روبرویی.


ج ر: آره. دیشب این اتفاق افتاد.
دیشب که شام TED داشتیم.
در حال گپ زدن بودیم و خیلی هم خوب 
و خوش بود و تصمیم گرفتم توییتر را چک کنم.
کسی گفت، « تو سفید پوستی نژاد پرستی.»
و بعد من برگشتم و مکالمه 
خوبی با شخصی داشتم.
و بعد به توییتر برگشتم،
فری متذکر شد که وجود شخص من 
دنیا را به جایی بدتر تبدیل کرده است.
دوستم آدام کرتیس می‌گوید
که اینترنت شاید مثل فیلمی از
جان کارپنتر از دهه ۱۹۸۰ است،
وقتی در نهایت همه بر سر هم فریاد می‌کشند
و به هم شلیک می‌کنند، و بعد سر آخر هر کس
به جایی امن‌تر فرار می‌کند
و من دارم به این فکر می‌افتم 
که گزینه واقعا خوبی است.


ب ج: جان، متشکرم. ج ر: متشکرم برونو.


(تشویق)

