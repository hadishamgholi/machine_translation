
این کفش کتانی ائر جردن ۳ بلک سمنت است.
احتمالا مهمترین کفش کتانی تاریخ است.
اولین مدل آن در ۱۹۸۸ عرضه شد،
این کفشی هست که می‎دانیم 
آغازگر بازاریابی نایک بود.
این کشفی است که 
کل تبار ائر جردن را پیش راند
و شاید نایک را نجات داد.
آنچه ائر جردن ۳ بلک سمنت
برای کتانی‎ها کرد
مثل آیفون برای موبایلها بود.
چهار مرتبه به بازار عرضه شده است.
هر بار یک چهره معروف آن را پوشیده است.
یک سایتی هست که می‎گوید با مدل بلک سمنت
چی بپوشید.
برای دهه‏‎ها زیر دماغ شما بوده
و هیچوقت آن پایین را ندید.
و درست همین حالا
بیشتر شما شاید فکر کنید،
« کفش کتانی‎»؟


(خنده)


بله.
بله، کتانی.
یک چیز فوق‎العاده درباره کتانی‎ها
و داده‎ها
و نایک
و نحوه ارتباط داشتن همگی آنها با هم، شاید، 
آینده همه تجارت آنلاین باشد.


در ۲۰۱۱،
آخرین باری که جردن ۳ بلک سمنت
عرضه شد،
به قیمت تک فروشی ۱۶۰ دلار،
ظرف دقایقی فروش جهانی داشت.
و بخاطر این بود که مردم روزها بود
بیرون فروشگاه‎های کتانی
اردو زده بودند تا بفروش برسد.
و درست دقایقی بعد از آن،
هزاران جفت از آنها در eBay 
دو و سه برابر قیمت خرده فروشی بود.
در واقع، بعد از چهار سال
الان هم بیش از۱٫۰۰۰ جفت از آن در eBay هست.
اما نکته اینجاست:
هر شنبه این اتفاق میفتد.
هر هفته یک عرضه یا دو یا سه،
و هر کفشی داستانی به
غنا و جذابیت جردن ۳ بلک سمنت دارد.


این ساختمان نایک
بازارگاه معتادان کتانی است—
کسانی که کلکسیون کتانی دارند—
و دخترم.


(خنده)


آن یک تی-شرت «بابا رو دوست دارم» هست.


برای برندها، معتادان کتانی جمعیت درآمدی
بسیار مهمی محسوب می‎شوند.
اینها تصمیم‎گیرندگان اصلی سلیقه عمومی‎اند؛
اینها هوادران سینه‎چاک اپل هستند.
چون چه کس دیگری قرار است
یک جفت کتانی 
بازگشت به آینده ۸٫۰۰۰ دلاری را بخرد.


(خنده)


آره، ۸٫۰۰۰ دلار.


و در حالیکه آن به وضوح امری نابهنجار است،
بازار فروش مجدد کتانی قطعا اینطور نیست.
با سی سال قدمت در تولید،
آنچه بعنوان فرهنگ زیرزمینی 
معدود آدمهایی شروع شد
که کتانی‎ها را یک کم زیادی دوست داشتند—


(خنده)


الان معتادین به کتانی را داریم.
در بازاری در ۱۲ ماه گذشته،
بیش از ۹ میلیون جفت کفش
تنها در ایالات متحده به فروش مجدد رسیده،
به ارزش ۱/۲ میلیارد دلار.
و آن یک برآورد محافظه‎کارانه است—
باید اعتراف کنم که من یک معتاد کتانی هستم.
این کلکسیون من است.
در پانتئون کلکسیونهای عظیم،
مال من حتی به چشم نمیاید.
حدود ۲۵۰ جفت دارم،
اما باور کنید خرده پا هستم.
کسانی با هزاران جفت هستند.


من یک معتاد ۳۷ ساله خیلی معمولی هستم.
در دوران بازیکنی مایکل جردن،
با بسکتبال بازی کردن بزرگ شدم،
همیشه ائر جردنز می‎خواستم،
مادرم هیچوقت برام ائر جردنز نخرید،
به محضی که پول دستم آمد،
ائرجردنز خریدم—
بعبارتی، ما همگی 
عین همین داستان را داریم.
اما در اینجاست که داستان من
از همه جدا می‎شود.

پس از راه اندازی سه کمپانی، 
بعنوان مشاور استراتژی یک شغل گرفتم،
آن موقع بود که خیلی سریع تشخیص دادم
هیچ درباره داده‎ها نمی‎دانستم.
اما یاد گرفتم، چون مجبور بودم،
و خوشم آمد.
پس فکر کردم، آیا میشد به برخی 
داده‎های مرتبط با کتانی دست پیدا کنم،
محض سرگرمی خودم البته.
هدف تهیه و تدوین یک راهنمای قیمت بود،
یک دیدگاه مبتنی بر 
داده‎های واقعی از بازار.
و چهار سال بعد، ما مشغول تجزیه و تحلیل
بیش از ۲۵ میلیون معامله هستیم،
با فراهم کردن آنالتیک‎های بلادرنگ
برروی هزاران کتانی.
الان معتادان کتانی قیمتها را هنگام اردو زدن 
قبل از هر عرضه‎ جدیدی چک می‎کنند.
بقیه از داده‎ها برای
اثبات ادعاهای بیمه استفاده می‎کنند.
و بانکهای سرمایه‎‎گذارعالیرتبه در جهان
اکنون از داده‎های فروش مجدد برای تجزیه و تحلیل
صنعت خرده‏‎فروشی پای‎افزاری استفاده می‎کنند.
و بهترین قسمت اینجاست:
معتادان کتانی اورق سهام دارند.


(خنده)


معتادان کتانی قادرند به ردیابی
کلکسیون‎شان در گذر زمان
و در قیاس با
دیگران بپردازند،
و قابلیت دستیابی به همان 
آمارهای تحلیلی را دارند

که شما برای حساب آنلاین کارگزاری 
خودتان دارید.
بنابراین «دان» معتاد به کتانی کلکسیون خود را می‎سازد 
و مشخص می‎کند کدام ۳۵۲ جفت به او تعلق دارد.
او قادر به دیدن ارزش
۱۰۳٫۰۰۰ دلاری آن است—
راستش یک مجموعه متوسط است.
در سطح دارایی،
می‎تواند بواسطه کفش برد و باخت داشته باشد.
در اینجا بیش از ۶۰۰ دلار
سر یک جفت داشته.
من هم یک جفتش را دارم.


(خنده)


پس یک صنعت ۱/۲ میلیارد دلاری نابسامان،
که رونق آن در خیابان به اندازه آنلاین است،
آیا خدمات مالی اساسی 
برای کتانی‎ها ایجاد کرده؟
درمرحله‎ای از خودم پرسیدم 
در این بازار واقعا چه می‎گذرد،
و دو مقایسه شروع به پدیدار شدن کرد.
آیا کتانی‎ها واقعا شبیه 
سهام یا مواد مخدر هستند؟


(خنده)


در واقع، یک یارویی ایمیل زد و گفت
که فکر می‎کرده پسر ۱۵ ساله‎اش
مواد میفروخته
و بعدا فهمیده که کتانی میفروخته.


(خنده)


و الان با هم از داده‎ها استفاده می‎کنند.
و آن برای این است که کتانی‎ها 
فرصت سرمایه‎گذاری هستند
که جای دیگری وجود ندارد.
و فقط منظورم بچه‎ای نیست که 
جای مواد کتانی می‎فروشد.
همه بچه‎ها چطور؟
باید ۱۸ ساله باشید 
تا در بازار سهام بازی کنید.
در کلاس ششم آدامس فروختم،
و در کلاس نهم
آبنبات‎چوبیهای Blow Pops
و کارتهای بیسبال در دبیرستان جمع می‌کردم.
این کارتها دیگر از دور خارج شده‎اند،
و بازار آب نبات معمولا نسبتا بومی است.


برای خیلی از مردم، کتانی‎ها یک
فرصت سرمایه‎گذاری قانونی و قبل دسترس هستند—
یک بازار سهام مردم‎سالارانه،
اما همچنان نابسامان.
برای همین است که
شاید شما از همه بیشتر با آدمهایی
آشنایید که سر کتانی همدیگر را می‎کشند.
و در حالیکه این اتفاق واقعا میفتد
و غم‎انگیز است،
اما انقدر همه‎گیر نیست که برخی رسانه‎ها 
می‎خواهند باور کنید.

در واقع، بخش خیلی کوچکی از یک 
داستان بهتر و بزرگتر است.


خب کتانی‎ها شباهتهای واضحی

هم به معامله بورس و 
هم معامله غیرقانونی مواد دارند
اما شاید از همه اساسی‎تر 
وجود یک بازیگر مرکزی است.
یک نفر قانونها را وضع می‎کند.
در مورد کتانی‎ها، آن شخص
نایک است.


بگذارید برایتان آمار و ارقامی را بگویم.


بازار فروش مجدد،
می‎دانیم که ۱/۲ میلیارد دلار است.
نایک، از جمله برند جردن،
مسئول فروش ۹۶ درصدی همه کفشهایی 
است که در بازار دست دوم بفروش می‎رسد.
یک حکمفرمایی مطلق.
معتادان کتانی عاشق جردن هستند.
و سود بازار دست دوم حدود یک سوم است.
به این معنا که معتادان کتانی
حدود ۳۸۰ میلیون دلار کسب کردند
با فروش نایک در سال گذشته.
بیایید برویم سراغ خرده فروشی برای یک لحظه.
اسکچرها، ابتدای امسال
دومین برند پای‎افزار در این کشور بودند،
با پیشی گرفتن از آدیداس.
و در ۱۲ ماهی که پایان آن ژوئن بود
درآمد خالص اسکچر ۲۰۹ میلیون دلار بود.
به این معنا که مشتریان نایک
تقریبا دو برابر سود نزدیکترین رقیب
آن را کسب می‎کنند.
که—


(خنده)


این چطور امکان دارد؟


بازار کتانی
فقط عرضه و تقاضا است،
اما نایک در استفاده از عرضه 
عملکرد بسیار خوبی داشته— کتانی‎های در تعداد محدود—
و توزیع آن کتانی‎ها به نفع خودشان است.
پس فقط عرضه است.
جکی بین معتادان کتانی هست که 
تا زمامی که محدود است و نایک، آن را می‎خرند.
کفشهایی که به قیمت ۸٫۰۰۰ دلار فروخته می‎شوند
برای این منظور مناسبند چون خیلی کمیاب هستند.
از بقیه بازارهای کلکسیونی
هم مستثناء نیستند،
جز این که اصلا بازاری در کار نیست.
یک ساختار غلط است که نایک آن را خلق کرده—
زیرکانه خلق شده از سوی نایک در مثبت‎ترین
وجه ممکن، برای فروختن کفشهای بیشتر.
و در این فرایند،
دهها هزار انسان مشتاق مادام‎العمر
را پیش‎بینی می‎کند 

از جمله خودم.
اگر نایک بخواهد بازار فروش مجدد را 
نابود کند، همین فردا می‎تواند این کار را انجام دهد،
همه کاری که باید انجام دهند این است
که کفشهای بیشتری عرضه کند.
اما قطعا نه ما این را از آنها میخواهیم 
نه به نفع آنهاست.
چون که برخلاف اپل، که آیفون را 
به هر کسی که آن را بخواهد می‎فروشد،
نایک پولش را فقط از طریق فروش کتانی‎های
۲۰۰ دلاری در نمیاورد.
آنها به میلیونها نفر
کفشهای ۶۰ دلاری می‎فروشد.
و معتادان کتانی کسانی هستند 
که گرداننده بازار

و تبلیغ زیاد وغلوآمیز و روابط عمومی
و نقش ویژه برند هستند،
و نایک را قادر به فروش
میلیونها کتانی ۶۰ دلاری می‎کنند.


بازاریابی همین است.
بازاریابی که مانند آن را تابحال ندیده‎ایم—
در هیچ کتاب درسی نیست.
برای ۱۵ سال نایک تکیه‎گاه 
یک بازار کالای مصنوعی بوده،
با یک عرضه اولیه سهام
در حد تبلیغات فیس بوکی در آخر هفته‎ها‎.
فروشگاه‎های فوت‎لاکر از ساعت ۸ صبح شنبه
گرداننده آن هستند
و یک صف طویل پیچ در پیچی که وجود دارد،
و گاهی آن بچه‎ها کل هفته‎ را منتظر بوده‎اند.
با صف‎های دیوانه‎وار آیفون که هر سال از اخبار
می‎بینید آشنایی که دارید؟
صفهای نایک اغلب ۱۰۴ برابر آن است.
پس نایک قوانیی را تعیین می‎کند.
و آنها این کا را با مهار
عرضه و تقاضا انجام می‎دهند.


اما به محضی که یک جفت از کانال 
خرده فروشی خارج شد، غرب وحشی بپا می‎شود.
تعداد بسیار معدودی— البته در صورت وجود—
بازارهای نابسامان و قانونی در این اندازه وجود دارند.
خب نایک قطعا بازار سهام نیست.
در واقع، هیچ مرکز مبادلاتی در کار نیست.
طبق آخرین شمارش، ۴۸ بازار انلاین
مختلف تا جایی که می‎دانم هست.
برخی تقلیدهایی از eBay و برخی
بازارهای موبایلی هستند،
و بعد شما فروشگاه‎های امانت فروشی و 
مغازه‎‎هایی را دارید که از خشت و ملات هستند،
و فروشگاه‎های کتانی و سایتهای دوباره فروشی،
و فیس‎بوک و اینستاگرام و توئیتر—
بعبارتی، هر جایی که معتادان کتانی با هم 
تماس داشته باشند،
کفشها خرید و فروش خواهند شد.


اما به معنای عدم شفافیت، 
عدم مقرون به صرفه‎گی است،
گاهی هم حتی تقلبی بودن.
می‎توانید تصورش را کنید که بورس هم
اینطور خرید و فروش می‎شد؟
چطور می‎شد اگر روش خرید سهام اپل
طوری بود که بیش از ۱۰۰ سایت را
آنلاین و آفلاین بگردیم
از جمله هر باری که در خیابانی راه می‎رویم

فقط به این امید که از کنار کسی رد شویم
که سهام اپل پوشیده باشد؟
بی اطلاع از این که چه کسی بهترین 
قیمت را دارد،
یا حتی سهامی که نگاهش کردید واقعی بود.
باعث خواهد شد که حتما بگویید:


[چه غلطی می‎کنند؟]


البته این روشی نیست که سهام بخریم.
اما چطور می‎شود اگر روشی نباشد که برای 
خرید کتانی لازم داریم؟
چطورمی‎شد اگر
معکوس آن درست باشد،
و اگر می‎توانستیم کتانی‎هایی را طوری بخریم
که دقیقا اورق بورس را می‎خریم؟
و چطور می‎شد اگر فقط کتانی‎ها نباشد و 
هر محصول مشابه دیگری باشد،
مثل ساعت مچی و کیف و کفش زنانه،
و هرشی قابل گردآوری، هر کالای فصلی 
و هر شی تخفیف دادنی؟
چطورمی‎شد اگر
بازار بورسی برای تجات وجود داشت؟
بازار بورس اشیاء.
و نه تنها قادر بودید خرید خود را به روشی
بهینه‎تر و فرهیخته‎تر انجام دهید
بلکه در تمامی معاملات مالی پیچیده‎ای
مشارکت داشته باشید
که در بازر سهام انجام می‎دهید.
شورت، آپشن و فیوچر.
(اصطلاحات بازار مالی)
و خب، شاید ببینید که
این به کجا ختم میشود.
شادی مایل باشد در بازار بورس بر سهام
این چیزها سرمایه گذاری کنید.
اگر در۲۰۱۱ بر یک جفت ایر جردن ۳ مشکی سمنت 
سرمایه گذاری کرده بودید،
می‎توانستید الان روی سن بپوشیدشان،


(خنده)


یا صاحب ۱۶۲ درصد از پولتان می‎شدید—
دو برابر موسسه رتبه‌بندی استاندارد اند پورز
و ۲۰ درصد بیشتر از سهام اپل.


(خنده)


و برای همین هست که
راجع به کتانی‎ها حرف می‎زنیم.


ممنونم.


(تشویق)

