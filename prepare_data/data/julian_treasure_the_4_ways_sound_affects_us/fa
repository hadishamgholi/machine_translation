
قصد دارم در طول ٥ دقیقه ی آینده
رابطه ی شما با صدا را متحول کنم.
با این نکته شروع می کنم که بیشتر صداهای اطراف ما به صورت اتفاقی ایجاد می شن.
و بیشتر آنها ناخوشایند هستند .(صدای ترافیک)
ما سر کوچه ها صدامون را اینطوری بلند می کنیم
انگار سروصدایی وجود نداره.
این عادت حذف صدا این مفهوم را میرساند
که رابطه ی ما با صدا بیشتر ناخودآگاه شده.


صدا به چهار صورت اساسی تمام مدت داره روی شما اثر می ذاره
و دوست دارم امروز اونها رو برای شما روشن کنم.
اولین صورتش فیزیولوژیکی هست. (زنگ ساعت بلند)
ببخشید، الان یه افزایش کورتیزول (cortisol)، همون هورمون ستیز/گریز، در شما ایجاد شد.
صدا تمام مدت روی ترشح هورمون هایتان
همچنین نفس کشیدنتون، ضربان قلبتون - همون کاری که من الان انجام دادم،
و امواج مغزیتون اثر می ذاره.


فقط صداهای ناهنجار نیستن که این اثر رو دارن.
این موج است. (امواج دریا)
فرکانسش تقریبا ١٢ چرخه در دقیقه است.
برای خیلی ها این آرامش بخش هست،
و جالبه که 12 چرخه در دقیقه
تقریبا فرکانس نفس کشیدن ما در زمان خوابیدن هست.
احساس می کنیم که در حال استراحت هستیم.
و حس می کنیم استرسی نداریم،
و در تعطیلات هستیم.


دومین روش اثر صدا بر ما، به صورت روانی هست.
موسیقی قویترین نوع از صداست
که روی احساست ما اثر میزاره. (آداگییو از آلبینونی)
اگه اینو روشن بزارم
مطمئنا اکثر شما رو غمگین می کنه.
هر چند موزیک تنها صدایی نیست که روی احساساتتون اثر میزاره.


صداهای طبیعی هم همین اثر رو دارن.
برای مثال آواز پرندگان برای بیشتر مردم
اطمینان بخش هست. (آواز پرندگان)
دلیل هم داره. در طول صدها هزار سال
یاد گرفته ایم که زمانی که پرندگان میخوانند، همه چیز امن هست.
زمانی که نمیخونن باید نگران شد.


سومین نوع اثر صدا بر ما، روش ادراکی هست.
شما متوجه صحبت های دو نفر که به طور هم زمان صحبت می کنن نمیشید. ("اگه شما به این صدای من
توجه کردین حواستون پرت شده") یا زمانی که یه نفر دو بار صحبت کنه، مثل الان.
سعی کنین به صدای دیگه گوش کنید. ("باید تصمیم بگیرین به کدوم صدا گوش می دین.")


ما برای پردازش ورودی صدا پهنای باند خیلی کمی داریم
برای همین صدایی مثل این — (سرو صدا در دفتر کار) —
راندمان ما را به شدت کاهش می ده.
اگه شما باید در محیط کار باز، مثل این کار کنین
راندمان شما خیلی پایین میآد.
و هر میزانی که دارین بهش فکر میکنین، احتمالا به بدی این نیست.
(آهنگ ناهنجار)
راندمان کار شما در محیط کار شلوغ یک سوم آن چیزیست که در اتاق های ساکت هست.
یک توصیه براتون دارم. اگه باید در محیط شلوغ کار کنین
با خودتون هدفون ببرید و به آهنگی آرامش بخش مثل صدای پرنده گوش بدید.
اونو رو گوشتون بزارید و راندمانتون برمی گرده سر جای اولش.


نوع چهارم اثر صدا بر ما، رفتاری هست.
با اون همه اتفاقاتی که می افته
اگه رفتارمون تغییر نمی کرد عجیب می بود.
(آهنگ تکنو در ماشین) به نظر شما امکان داره این راننده
با سرعت يکنواخت ٢٨ مایل در ساعت رانندگی کنه؟ بعید می دونم.
به طور ساده، شما از صدای ناهنجار دور می شوید
و به صداهای خوشایند نزدیک.
پس اگه من این آهنگ را برای بیش از چند ثانیه پخش کنم - (جک همر - Jackhammer)
مطمئنا معذب می شوید.
بیش از چند دقیقه بشه، گروهی از اتاق خارج می شید.
سلامت کسانی که نمی تونن از این نوع سروصدا دور بشن
واقعا در خطره.


و این تنها چیزی نیست که صداهای ناهنجار بهش آسیب می رسونه.
بیشتر صداهای فروشگاه های خرده فروشی، نامناسب، تصادفی و حتی خصومت آمیز محسوب می شن،
و اثر باور نکردنی روی فروش دارند.
برای شما که فروشنده هستید ،قبل از اینکه این اسلاید را نشون بدم
طرف دیگه ای رو نگاه کنن.
اینها ٣۰ درصد از کاسبی شون را با
خارج شدن سریع مشتری ها از مغازه یا حتی برگشتن از دم در آن، از دست می دن.
ما همه اینو تجربه کردیم. به خاطر صدای وحشتناک
محیطی را ترک کردیم.


من میخوام یک دقیقه
در مورد مدلی که ساخته ایم صحبت کنم که به ما اجازه می ده از بالا شروع کنیم
به عوامل تولید صدا نگاه کنیم و کلا صدای محیط را آنالیز کنیم
و چهار موردی که در موردشون صحبت کردیم را پیش بینی کنیم.
یا از پایین شروع کنیم
و بگیم چه خروجی هایی را میخوایم
و بر اون اساس صداهایی را ایجاد کنیم که نتیجه ی دلخواه را به ما بده.
و در آخر یک مدل علمی داریم که می تونیم اعمال کنیم.
ما تو کار طراحی صداهای محیطی هستیم.


یک کلمه در مورد موزیک. موزیک قوی ترین نوع صداست
که معمولا به صورت نادرست به کار می ره.
به دو دلیل قوی هست. اولا سریع اونو می شناسین.
ثانیا اونو با قدرت بالایی به چیزی مرتبط می کنید.
دو تا مثال می زنم (آهنگ بیتلز، "A Hard Day's Night") — شب یک روز سخت —
خیلی از شماها بلافاصله اینو می شناسین.
جوونترا شاید نه. (خنده تماشاگران)
(دو نت اول تم Jaws) و بیشتر شما اینو به یه چیزی ارتباط میدهید!
حالا اینها نمونه های یک ثانیه ای از موزیک هستند.
موسیقی خیلی قدرتمنده و متاسفانه گاهی فضاهای
تبلیغاتی رو به طور نامناسبی پر می کنه.
امیدوارم این موضوع در چند سال آینده تغییر کنه.


بزارین در مورد مارک ها صحبت کنم،
چون بعضی از شماها دارای مارک هستید
الان هر مارکی صدایی تولید می کنه.
هر مارکی در صدا به هشت نوع توصیف می شه.
همه ی اونها مهم هستن و هر مارکی باید خط مشی مشخصی داشته باشه.
خوشحالم که بگم این اتفاق الان داره می افته.
(صدای خاص تبلیغ Intel: جرنگ جرنگ)
شما همه اینو می شناسید. (آهنگ نوکیا) امروزه این آهنگ بالاترین
دفعات پخش را در کل دنیا به خودش اختصاص داده.
1.8 میلیارد بار در روز پخش می شه.
و برای نوکیا هیچ هزینه ای هم نداره.


چهار قانون طلایی در مورد صداهای تبلیغاتی بهتون میگم
برای کسانی که کارهای تجاری میکنن.
اولا اونو همسو کنید
در جهتی که ارتباطات تصویری شما قرار داره.
این تاثیرشو تا ١١۰۰ درصد افزایش می ده.
اگر صدای تبلیغتون غیر همسو باشه
تا ٨٦ درصد از تاثیرش کم می کنه.
این را به مقدر زیادی بالا یا پایین می بره.
این مهمه.
دوم، با موقعیت تناسب داشته باشه.
سوم، ارزشمند باشه. با اون صدا چیزی به مردم بدید.
همین طوری اون ها رو بمباران — اطلاعاتی — نکنید.
و در نهایت، آنکه آن را بارها و بارها تست کنید.
صدا پیچیده هست. عوامل خنثي کننده ی زیادی وجود دارن.
تقریبا شبیه یک بشقاب ماکارونی هست:
بعضی وقتها فقط باید بخوریش و ببینی چی می شه.


امیدوارم این سمینار هوشیاریتونو نسبت به صدا بالا برده باشه.
اگه با هوشیاری گوش بدید،
می تونید صداهای اطرافتونو تحت کنترل خودتون در بیارید.
برای سلامتی و راندمان کارتون خوبه.
اگه همه این کار رو بکنیم به یه جایی می رسیم که
با صداها زندگی خواهیم کرد.
شما رو با این آواز پرنده ها تنها میزارم. (آواز پرندگان)
روزانه پنج دقیقه گوش دادنشو بهتون توصیه می کنم. ولی هیچ حدی نداره.
ممنونم که امروز گوش هاتونو به من دادید.
(تشویق)

