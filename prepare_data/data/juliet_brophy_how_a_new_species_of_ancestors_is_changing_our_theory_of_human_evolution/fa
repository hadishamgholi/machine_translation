
خاستگاه بشر.
ما که هستیم؟
از کجا آمده‌ایم،
و از کجا می‌دانیم؟
در رشته من، دیرین‌مردم‌شناسی،
ما به دنبال خاستگاه بشر هستیم —
سوالاتی مثل «کی» و «کجا» —
با تحلیل فسیل‌هایی که مربوط به هزاران ‏
سال و حتی میلیون‌ها سال قبل می‌شوند.
در سال ۲۰۱۵، من و همکارانم
گونه ‏جدیدی از سردهٔ انسان —
سردهٔ خودمان را —
انسان نالدی نامگذاری کردیم.
خوب یک قدم‌ به عقب برگردیم
تا بیشتر در این باره توضیح بدهم.


آخرین نیای مشترک انسان‌ها و شامپانزه‌ها
به حدود شش تا هشت
میلیون سال قبل برمی‌گردد.
اولین انسان‌تباران،
یا اولین اجداد انسان،
به گروهی تکامل یافتند
که جنوبی‌کپی نام دارد.
جنوبی‌کپی‌آسایان
به سردهٔ انسان تکامل یافتند
و در نهایت انسان امروزی — ما.


با هر اکتشاف فسیل جدیدی،
ما کمی به درک بهتر از آنکه هستیم
و جایی که از آن آمده‌ایم نزدیکتر می‌شویم.
با کشف این فسیل‌های جدید،
متوجه شدیم که باید تغییراتی
در این درخت ایجاد کنیم.
تا پیش از این کشف،
فکر می‌کردیم تصور بسیار خوبی
از الگوی تغییرات تکاملی داریم.
شواهد سنگواره‌های اخیر حاکی از آن است
که اولین اجتماعات سردهٔ انسان
در آفریقا تکامل یافته
چیزی حدود دو تا سه میلیون سال پیش.
سریع که جلو می‌آییم تا حدود
۳۰۰٫۰۰۰ سال پیش جایی که خاستگاه
نخستین انسان‌های امروزی را می‌بینیم.
با وجود اینکه سوابق فسیلی
بین این بازه‌‌های زمانی در آفریقا
نسبتاً نادر هستند،
فسیل‌ها روند مشخصی را نشان می‌دهند
از اولین اجدادمان تا انسان‌های امروزی.
برای مثال، مغز ما داشت
نسب به سایر اعضای بدن‌مان
بزرگتر می‌شد.
استخوان لگن‌مان داشت بیشتر کاسه‌ای می‌شد،
و ریخت‌شناسی یا شکل مچ دست ما،
حاکی از آن است که پنجه ما تغییر کرده چون
شروع به ساخت و استفاده از ابزار سنگی کردیم
و وقت کمتری را در درختان گذراندیم.
این فسیل‌های جدید همه چیزهایی که فکر می‌کردیم
درباره این روندها می‌دانیم را به هم ریخته است
و ما را مجبور کرده طرز فکرمان
درباره تکامل انسان را دگرگون کنیم.


آفریقای جنوبی به طور کلی،
و گهواره نوع بشر به طور خاص،
چندین جا دارد که صدها هزار فسیل
در آنها پیدا شده است.
وقتی دانشجوی کارشناسی بودم،
عاشق یکی از آنها شدم ...
خانم پلِس.
جمجمه ۲/۱ میلیون سالهٔ
یکی از اجداد آغازین انسان.
از آن به بعد،
مصمم شدم به آفریقای جنوبی بروم
و تکامل انسان را مطالعه کنم.
اولین بار در سال ۲۰۰۳ به آنجا سفر کردم،
و موفق شدم عشقم خانم پلس را ملاقات کنم.


(خنده)


اما کلمات به سختی می‌توانند
هیجان مرا بازگو کنند
وقتی به عنوان یک دانشمند تازه‌کار
توسط لی برگر انتخاب شدم،
یک دیرین‌مردم‌شناس با شهرت جهانی،
تا یکی از اولین تحلیل‌گران فسیل‌های
تازه کاوش شده و منتشر نشده باشم.


این گنجینه فسیل‌ها
از مکانی جدید بازیابی می‌شد
به نام اتاق دینالدی در شبکه
غارهای ستارهٔ رو به اوج.
گونه‌ها معمولاً بر اساس
یک جمجمه، فک پایین،
یا بسیار به ندرت،
بر اساس مشتی از اجزای پست‌کرانیال
یا مربوط به پایین گردن نامگذاری می‌شوند.
اما فسیل‌های دینالدی
به کلی داستان دیگری بودند.
مجموعه بی‌مانندی از حدود ۱۸۰۰ نمونه —
تا کنون —
از مجموعه ستارهٔ رو به اوج حفاری شد،
که حداقل ۱۵ اسکلت مجزا را نشان می‌داد.
گروه تحقیقی که من
برای عضویت در آن دعوت شدم
وظیفه توصیف، مقایسه و تحلیل فسیل‌ها،
و هدف دشوار تشخیص
گونهٔ آنها را بر عهده داشت.
ما در حوزه‌های تخصصی خود تقسیم شدیم.
در بخش‌های مختلف آزمایشگاه هم تقسیم شدیم.
پس بخش «سرزمین دست» داشتیم
برای آنها که روی فسیل دست کار می‌کردند،
«بهشت کفل» داشتیم برای لگن ...
من در «غرفهٔ دندان» بودم.


(خنده)


و بعد از روزهای بلند
و طاقت‌فرسا در آزمایشگاه،
گروه‌های مختلف شب‌ها دور هم جمع می‌شدیم
و درباره آنچه کشف کرده بودیم بحث می‌کردیم،
در حالی که هنوز با سوالات
تحلیل‌هایمان از پا در می‌آمدیم.
تفاوت برداشت‌ها باورنکردنی بود.
انگار هر عضو بدن
متعلق به گونه‌ای جداگانه بود،
بر اساس آنچه از سوابق فسیلی می‌دانستیم.
سلسله مشخصاتی که مشاهده می‌کردیم
با هیچ گونه شناخته‌شده‌ای هم‌خوانی نداشت.
و اگر فقط جمجمه را بازیابی کرده بودیم،
آن را یک چیز می‌خواندیم؛
اگر فقط لگن را بازیابی کرده بودیم،
آن را چیز دیگر می‌خواندیم.
کالبدشناسی اسکلت‌ها در چارچوب آنچه
فکر می‌کردیم درباره تکامل انسان می‌دانیم
اصلاً معنی نمی‌داد.
به سردهٔ انسان تعلق داشت؟
آیا باید یک جنوبی‌کپی‌آسا باشد؟
از آن اجداد دو پا
که بیشتر شبیه میمون بودند؟
یا شاید باید از گونهٔ خاص خودش باشد.


در نهایت، بعد از مشورت بسیار،
تصمیم گرفتیم که نمونه‌های غار ستاره رو به اوج
قطعاً به گونهٔ جدیدی تعلق دارند،
که نام آن را «انسان نالدی» گذاشتیم.
از سر تا پا،
فسیل ملغمه‌ای از
ویژگی‌های ابتدایی، یا اجدادی،
یا نشأت گرفته و بیشتر شبه‌امروزی بود.
جمجمه خیلی مشتق شده است،
و بسیار به اولین نمایندگان
سردهٔ انسان شباهت دارد،
مثل انسان ماهر و انسان راست‌قامت.
اما مغز به سختی به اندازه
نصف مغز یک بشر امروزی است.
که از تمام انسان‌های اولیه
که تا کنون کشف شده‌اند کوچک‌تر است.


به عنوان کسی که دندان‌ها را مطالعه می‌کند،
می‌گویم که این‌ها جالب‌ترین
فسیل‌های کشف شده در منطقه هستند.


(خنده)


سرهمبندی شامل ۱۹۰ دندان
کامل یا خرد شده است
که از نظر سنی خیلی پیر تا خیلی جوان هستند.
مانند اسکلت‌ها،
دندان‌ها هم مخلوطی از خصوصیات
نخستی و نشأت گرفته دارند.
در انسان‌های امروزی،
دندان آسیای سوم معمولاً کوچکترین
و اولین آسیا بزرگترین است،
اما انسان نالدی شرایط نخستیان را دارد
که دندان آسیای سوم بزرگترین است
و اولین دندان آسیا کوچکترین.
دندان‌های جلویی،
یا دندان‌های پیش و دندان‌های نیش،
در سردهٔ انسان کوچک هستند،
و دندان نیش پایین دارای نوکی تیز است —
یک نوک اضافه که شکل خاصی
شبیه دستکش تک‌انگشتی به آن می‌دهد
که با بعضی گونه‌های انسان اولیه
مانند انسان راست‌قامت مشترک است.
شکل کلی دندان‌ها برای من عجیب بود،
پس تحلیل شکل تاج را
روی سطح جونده دندان‌های ریزنده،
یا دندان‌های شیری انجام دادم —
در سمت چپ شما —
و دندان‌های دائمی آسیای کوچک
و آسیاهای سمت راست شما.
دندان‌های شیری به طور خاص باریک هستند،
و دندان‌های آسیای کوچک در شکل خارجی خود
نسبت به دیگر انسانیان خاص هستند.


در واقع، وقتی خطوط خارجی را مقایسه کردم،
وقتی آنها را روی هم قرار دادم،
بسیار شبیه به هم بودند.
ما می‌گوییم «دگرگونی میان‌گونه‌ای کم،»
پس تفاوت میان گونه‌ها کم است.
وقتی آنها را با گروه‌هایی
مثل جنوبی‌کپی‌آسایان مقایسه کردم،
تفاوت میان گونه‌ای بسیار بیشتر بود.


از نظر ساختار پایین گردن، گروه نتیجه گرفت
که مکان شانه‌ها نشان می‌دهد
نالدی از درخت بالا می‌رفته؛
لگن گشاد و انگشتان خمیده تماماً
ویژگی‌های نخستیان سردهٔ انسان هستند.
از طرف دیگر،
مچ مانند انسان، پاهای بلند قلمی
و کف پای امروزی
همگی در سایر اعضای سرده معمول هستند.


در سال ۲۰۱۷، نمونه‌های
بیشتری از انسان نالدی را
از اتاق لِسِدی در همان نزدیکی اعلام کردیم،
آن هم در غار ستاره رو به اوج.
به علاوه، گروه جغرافیای ما
توانست تخمینی زمانی به دست دهد.
تاریخ خیلی مهم است زیرا، تا کنون،
فقط تحلیل‌هایمان را
بر ریخت‌شناسی نمونه‌ها استوار کرده بودیم،
بدون اینکه بدانیم یک چیز چه قدمتی دارد —
نکته‌ای که ممکن بود ندانسته
درک ما را تحت تاثیر قرار دهد.
با آن مغز کوچک و لگن گشاد،
تعجبی نمی‌کردیم
اگر فسیل‌ها دو میلیون سال سن داشتند.
در عوض، قدمت فسیل‌ها
۲۳۵ تا ۳۳۶ هزار سال بود،
عمری بسیار کم برای کسی با چنان مغز کوچک.


خوب به چیزی که پیش‌تر گفتم فکر کنید:
ما فکر می‌کردیم که مغزمان داشت
نسبت به سایر اعضای بدن بزرگتر می‌شد.
حالا یک نمونه جوان با مغز کوچک داریم
که این ایده را زیر سوال برده است.
تمام این به چه معناست؟


انسان نالدی به ما آموخت
که باید معنای بودن در سردهٔ انسان را
از نو ارزیابی کنیم.
باید از نو به معنای انسان بودن بیندیشیم.
در واقع، بیشتر ویژگی‌هایی که برای
تعریف کردن سردهٔ انسان به کار می‌بردیم،
مانند اندازه مغز و ریخت‌شناسی مفصل ران،
دیگر اعتباری ندارند.
هیچ گونهٔ دیگری با این مخلوط
ویژگی‌های نخستی و نشأت گرفته وجود ندارد.
چرا تا این حد گوناگونی در
ریخت‌شناسیِ سردهٔ انسان هست؟
و چه نیرویی این گوناگونی را هدایت می‌کند؟


معنای دیگر این فسیل‌ها
این است که برای اولین بار،
شواهد محکمی دال بر 
همزیستی سایر گونه‌ها در آفریقا،
در ۳۰۰٫۰۰۰ سال پیش،
با انسان امروزی داریم.
تا پیش از این اکتشاف،
تنها انسان‌های امروزی
با مغزهای بزرگ در آفریقا داشتیم.
آیا با هم تولیدمثل می‌کردند؟
آیا با هم رقابت می‌کردند؟


مفهوم دیگر این فسیل‌ها
برای دیرین‌شناسانی است که درباره
ابزارهای سنگی آفریقای جنوبی مطالعه می‌کنند.
به یاد داشته باشید که
نه اتاق دینالدی و نه اتاق لسدی
هیچ مصنوعاتی در خود نداشتند.
اما، هردوی آنها از نظر زمانی با چندین
صنعت ابزارهای سنگی همپوشانی دارند،
که تصور می‌شود سازندگان آنها
یا انسان‌های امروزی هستند
یا اجداد مستقیم انسان‌ها.
این سوال مطرح می‌شود:
چه کسی ابزارهای سنگی
آفریقای جنوبی را ساخته است؟
اندازه مغز با توجه به شواهد پیشین
در تشخیص یک گونه به عنوان استفاده کننده
از ابزار نقشی اساسی داشته است.
ایده این است که باید مغزی بزرگ داشته باشید
تا حتی ظرفیت لازم
برای تولید ابزار سنگی را پیدا کنید.
اما این نظریه زیر سوال رفته است.
علاوه بر آن، انسان نالدی،
حتی با مغز کوچکش،
دارای ریخت‌شناسی مچ دستی
شبیه به سایر گونه‌هایی است
که ابزار سنگی می‌ساختند
و استفاده می‌کردند،
که یعنی توانایی آن را داشته است.
با داشتن دو گونه همزیست
در آفریقا در ۳۰۰٫۰۰۰ سال پیش،
دیگر نمی‌توانیم فرض کنیم
که سازندگان ابزارها
در مناطقی که هیچ پیوستگی
با یکی از دو گونه ندارد را می‌شناسیم.


پس جایگاه انسان نالدی
در دودمان تکاملی بشر کجاست؟
با چه کسی بیشتر از همه ارتباط دارد؟
از چه کسی تکامل یافته است؟
هنوز در تلاشیم تا این‌ها را بفهمیم.
طعنه‌آمیز است، زیرا
مشهور است که دیرین‌مردم‌شناسان
نمونه‌هایی با اندازه کوچک دارند.
حالا ما نمونه‌ای بزرگ داریم،
اما تعداد سوال‌هایمان بیشتر از پاسخ‌هاست.
انسان نالدی به ما آموخت،
ما را کمی نزدیکتر کرد،
به درکی بهتر از گذشته تکاملی‌مان.
پس هر چند خانم پلس همیشه
جایگاهی ویژه در قلب من خواهد داشت،
حالا باید آن را با چندین هزار
نفر دیگر قسمت کند.


(خنده)


متشکرم.


(تشویق)

