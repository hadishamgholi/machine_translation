
سلام
میخوام از حضار یه سؤال بپرسم:
تو بچگیتون دروغ گفتین؟
اگر اینجوری بوده، 
میشه دستتون رو بالا ببرید؟
چه جالب! شما صادق ترین آدم هایی
هستید که تا حالا دیدم.


(خنده حضار)


خوب، در بیست سال گذشته،
مطالعاتم روی اینه که بچه ها
چطور یاد می گیرن دروغ بگن.
و امروز میخوام با شما درمیان بذارم
یه سری از یافته هایی رو که بدست آوردیم.


اما میخوام با داستان آقای
"ریچارد ماسینا" شروع کنم،
که هم دوسته منه و هم مدیر
یک مدرسه ابتدایی
یه روز بهش تلفن میکنن.
تماس گیرنده میگه:
" آقای ماسینا پسرم جان امروز نمیاد مدرسه

چون مریضه".


آقای ماسینا میگه
"می تونم بپرسم دارم با کی صحبت میکنم؟"


واون فرد جواب میده،
" من بابامم".


(خنده حضار)


خوب این داستان —-


(خنده حضار)


به زیبایی سه باوری روخلاصه میکنه
که درباره بچه ها و دروغهاشون داریم.
اول اینکه، بچه ها دروغ گفتن رو
بعد از وارد شدن به مدرسه ابتدایی، 
یاد می گیرن.
دوم اینکه، اون ها دروغ گوهای
ناشی هستن.
چون ما بزرگترا راحت میفهمیم
اونا دروغ میگن.
وسوم اینکه،اگه بچه ها در سنین
کودکی دروغ بگن
باید مشکل شخصیتی داشته باشه،
و به لحاظ آسیب شناسی در کل زندگیشون
دروغ گو خواهند موند.
اما مشخص شده که
تمام این سه باور اشتباه هستند.


ما بازی های حدس زدنی ای
با بچه های سراسر دنیا انجام داده ایم.
در اینجا یک نمونه رو می بینیم.
در این بازی از بچه ها می خوایم که
اعداد روی کارت ها یی رو حدس بزنن.
و بهشون میگیم اگر برنده بشن،
برنده جایزه بزرگی می شن.
اما در اواسط بازی،
بهانه ای میاریم و از اتاق خارج می شیم.
و قبل از اینکه از اتاق خارج بشیم،
بهشون میگیم که یواشکی 
به کارت ها نگاه نکنن.
و البته،
در اون اتاق دور بین مخفی کار گذاشتیم تا
تمام حرکاتشون رو 
زیر نظر داشته باشیم.
از اون جا که میل به برنده شدن
در بازی خیلی شدیده،
بیش از ۹۰ درصد بچه ها
یواشکی به کارت ها نگاه کردند
به محض اینکه اتاق روترک کردیم.


(خنده حضار)


سؤال تعیین کننده اینه که:
وقتی برمیگریدم و ازشون می پرسیم
که یواشکی به کارت ها نگاه
انداختن یا نه،
آیا بچه ها اقرار میکنن
یا درباره این خلافشون دروغ میگن؟


ما فهمیدیم که بدون در نظر داشتن
سن، کشور و مذهب،
در دوسالگی
۳۰ درصد بچه ها دروغ می گن و
۷۰ درصد درباره اشتباهاتشون راست میگن.
در سه سالگی،
۵۰ درصد دروغ میگن و ۵۰ درصد راست میگن.
در چهار سالگی،
بیش از ۸۰ درصدشون دروغ می گن.
و بعد از چهار سالگی،
اکثر بچه ها دروغ میگن.
خوب، همونطور که می بینید
دروغ گفتن بخش معمولی از رشد هست.
بعضی بچه ها دروغ گفتن را شروع میکنن
اونهم وقتی فقط دوسالشونه.


خوب بیاید نگاهی دقیق تر به
بچه های کم سن و سال تر بندازیم.
چرا بعضی بچه ها و نه همشون دروغ می گن؟
همونطور که برای آشپزی نیاز به
مواد خوب داریم
تا غذای خوب بپزیم.
برای دروغ گفتن هم به 
دوعامل اصلی نیاز داریم.
اولین عامل تئوریه ذهنیه،
یا توانایی ذهن خوانی.
ذهن خوانی، تواناییِ دانستن اینه که
مردم از یک موقعیت برداشت های مختلف دارن
و میتونن تمایز قائل بشن بین
اون چیزی که من می دونم
و چیزی که شما میدونی.
ذهن خوانی برای دروغ گفتن مهمه
چون زیر بنای دروغ گفتن اینکه
که من میدونم
شما نمی دونید
چیزی رو که من میدونم.
پس میتونم بهتون دروغ بگم.


دومین عامل که برای خوب دروغ گفتن داریم،
خود داری هست.
یعنی تواناییِ کنترل صحبتتون، حالات چهره تون
و حرکات بدنتون،
تا بتونید
یه دروغ قانع کننده بگین.
ما همچنین فهمیدیم که 
بچه های کم سن و سال تری
که توانایی ذهن خوانی و 
خویشتن داری بیشتری دارن
زودتر از بقیه دروغ میگن
و دروغ گوهای خبره تری هم هستن.
معلوم شده که، این دو توانایی 
برای همه ما لازمه تا
در جامعه مون عملکرد خوبی داشته باشیم.
در واقع، ضعف در ذهن خوانی و خویشتن داری
با مشکلات جدی رشد در ارتباط هستن،
مثل بیش فعالی و اوتیسم.
خوب وقتی فهمیدید کودک دوسالتون داره اولین
دروغ زندگشیو میگه،
بجای اینکه احساس خطر کنید،
باید جشن بگیرین.


(خنده حضار)


چون علامت اینه که فرزند شما به نقطه جدیدی
در زندگی و
در مسیر رشد طبیعیش رسیده.


حالا یه سؤال: آایا بچه ها دروغ گوهایی
ناشی هستن؟
فکر می کنید بتونید
راحت بفهمید دروغ میگن؟
می خواید امتحانش کنید؟
بله؟ باشه.
می خوام دو فیلم نشونتون بدم.
در این دو فیلم،
بچه ها قراره به این سؤال که
یک محقق می پرسه جواب بدن:
"آیا تو یواشکی نگاه کردی؟"
خوب به من بگید
کدوم بچه داره دروغ می گه
و کدوم راستشو میگه؟
خوب بریم سراغ اولین بچه.
آماده اید؟


(فیلم) محقق: یواشکی نگاه کردی؟
بچه: نه.


خوب اینم بچه شماره دو.


(فیلم) محقق: یواشکی نگاه کردی؟
بچه: نه.


سخنران: خوب اگه فکرمیکنید بچه 
اول داره دروغ میگه
لطفاً دستتون رو بالا ببرین.
اگه فکرمیکنید بچه دوم داره دروغ میگه
لطفاً دستتون رو بالا ببرین.
خوب حقیقت اینه که
بچه اول داره راستشو میگه،
و بچه دوم داره دروغ میگه.
اینجور که معلومه اصلاً دروغ بچه هارو خوب
تشخیص نمیدین.


(خنده حضار)


خوب، ما بازیهای مشابه دیگری
هم انجام دادیم
با بزرگسالان خیلی خیلی زیادی
و در جنبه های مختلف زندگی.
فیلم های زیادی نشونشون دادیم.
در نیمی از فیلم ها بچه دروغ میگفتن.
و در نصف دیگه، بچه ها راست میگفتن.
حالا ببینیم این
بزرگسالان چه کردند.
چون تعداد دروغ گوها و راست گوها برابره،
اگر تصادفی حدس بزنیم،
پس پنجاه درصد شانس این رو داریم
که راه رو درست رفته باشیم
پس اگر دقت ما حدود پنجاه باشه
معنیش اینه که دروغ بچه ها رو
اصلاً خوب تشخیص نمیدیم.


خوب بریم سراغ دانشجوهای کارشناسی و 
دانشجوهای دانشکده حقوق
که اصولاً تجربه کمی در برخورد
با بچه ها دارن
نه، اوناهم نمی تونن دروغ
بچه هارو بفهمن.
کار اون ها هم حول شانس می چرخه.


خوب فعالان اجتماعی و وکلای 
مدافع حقوق کودکان چطور،
اونهایی که هر روز با بچه ها سر و کار دارن؟
آیا اون ها می تونن دروغ 
بچه ها رو بفهمن؟
نه، اون ها هم نمی تونن.


(خنده حضار)


قضات چطور،
افسران گمرک،
و افسران پلیس،
اونهایی که هر روز با 
دروغ گوها سر و کار دارن؟
آیا اون ها میتونن دروغ بچه ها رو بفهمن؟
نه، اون ها هم نمیتونن.


پدر و مادرها چطور؟
آیا اون ها میتونن دروغ 
بچه های دیگران رو تشخیص بدن؟
نه، اون ها هم نمی تونن.


آیا پدر و مادرها می تونن دروغ 
بچه های خودشون رو تشخیص بدن؟
نه نمی تونن.


(خنده حضار) (تشویق حضار)


خوب حالا میتونیم بپرسیم
چرا فهمیدن دروغ بچه ها اینقدر سخته.
خوب بذارید این رو با پسر
خودم ، نِیتان، نشون بدم.
این حالت صورتشه
وقتی که دروغ میگه


(خنده حضار)


پس وقتی بچه ها دروغ می گن،
عمدتاً حالت چهرشون عادیه.
اما، پشت این حالت عادی،
بچه ها احساسات زیادی روتجربه میکنن،
مثل ترس، گناه، خجالت
و شاید هم یه کم لذت از دروغ.


(خنده حضار)


متأسفانه، این احساسات یا به سرعت
محو می شن یا مخفی هستن.
پس، ما نمی تونیم اون ها رو ببینیم.


پس، در پنج سال اخیر،
سعی کردیم راهی پیدا کنیم برای نشون
دادن این حالاتِ مخفی.
و یه چیزی کشف کردیم.


همونطور که می دونیم، زیر پوست صورت ما،
شبکه ای پیچیده از رگ های خونی قرار داره.
وقتی احساسات مختلفی رو تجربه می کنیم،
جریان خون در این رگ ها خیلی
ظریف تغییر میکنه.
و دستگاه عصبی خودکار بدن این 
تغییرات رو تنظیم میکنه
که خارج از کنترل ارادی ماست.
با بررسی تغییرات جریان خون در صورت،

می تونیم احساسات مخفی افراد رو آشکار کنیم.
متأسفانه، این تغییرات احساسی در
جریان خون صورت
اونقدر ظریفند که با چشم غیر مسلح
قابل تشخیص نیستن.
برای کمک به آشکار کردن احساسات
صورتِ افراد،
فناوری تصویر برداری جدیدی ایجاد کردیم
که اسمش رو گذاشتیم : 
" تصویربرداری نوری ترانسدرمال".


برای انجام اینکار ازیک دوربین معمولی
برای فیلم گرفتن از افراد استفاده میکنیم،
هنگامی که احساسات مخفی 
مختلفی رو تجربه میکنن.
و بعد، با استفاده از فناوریِ
پردازش عکس،
می تونیم تصاویر ترانسدرمال ِ تغییرات 
جریان خون صورت رو استخراج کنیم.
با بررسی تصاویرویدیویی ترانسدرمال،
حالا می تونیم به راحتی ببینیم که
جریان خون در صورت با احساسات
مخفی مختلف، تغییر میکنه.
با استفاده از این فناوری،
الان دیگه میتونیم احساسات مخفی مرتبط با 
دروغ گفتن رو آشکار کنیم،
و درنتیجه میتونیم دروغ افراد رو هم بفهمیم.
میتونیم این کارو به شکل
غیرتهاجمی انجام بدیم،
همچنین از راه دور و ارزان
و با درجه صحتِ حدود ۸۵ درصد،
که به مراتب بهتر از روش تصادفیه.


همچنین یک اثر پینوکیو هم کشف کردیم.
نه، غیر از این اثر پینوکیو.


(خنده حضار)


این اثر پینوکیو واقیه.
وقتی مردم دروغ میگن،
شدت جریان خون در گونه ها کم شده
و در بینی افزایش پیدا میکنه.


البته، دروغ گفتن تنها موقعیتی 
نیست که در اون
احساسات مخفی ما بروز میکنه.
بعد از خودمون پرسیدیم،
علاوه بر تشخیص دروغ،
فناوری ما کجا به کار میاد؟
یکی از کاربردهاش در تحصیله.
مثلا، با استفاده از این تکنولوژی می تونیم 
به این معلم ریاضی کمک کنیم که
دانش آموزی را در کلاس شناسایی کنه
که ممکنه به خاطر موضوع درس
مضطرب شده باشه
تا بتونه بهش کمک کنه.
همچنین درحوزه سلامتی هم
میتونیم ازش استفاده کنیم.
مثلاً من هر روز با پدر و مادرم از طریق
اسکایپ در تماسم،
اونها هزاران مایل دور از من زندگی میکنن.
با استفاده از این تکنولوژی،
نه تنها می تونم بفهمم اوضاع
زندگیشون چطوره،
بلکه در آن واحد میتونم اوضاع سلامتیشون
رو نظارت کنم مثله ضربان قلب، میزان استرس
حوصلشون و اینکه آیا درد دارن یا نه.
شاید در آینده،
خطرات حمله قلبی یا فشار خون اونها رو
هم بشه نظارت کرد.
شاید بپرسید:
آ یا میشه ازش استفاده کرد تا
احساسات سیاستمداران رو فاش کرد؟


(خنده حضار)


مثلاً، حین یک مباحثه.
خوب، جواب اینه، بله.
با استفاده از فیلم های تلویزیونی،
میتونیم شدت ضربان قلب
سیاستمداران رو تشخیص بدیم،
همچنین حوصله و استرشون رو،
و شاید در آینده بتونیم بفهمیم
بهمون دروغ میگن یا نه.
در تحقیقات بازاریابی هم میشه 
ازش استفاده کرد،
مثلاً برای فهمیدن اینکه
مردم محصول خاصی رو دوست دارن یا نه.
حتی در دوستیابی هم میشه ازش استفاده کرد.
برای مثال،
اگر دوستتون داره بهتون میخنده،
این فناوری بهتون کمک میکنه که بفهمید

آیا واقعاً دوستتون داره

یا فقط میخواد ناراحتت نکنه.
و در این مورد،
اون فقط میخواد ناراحتت نکنه همین.


(خنده حضار)


پس فناوری تصویربرداری نوری ترانسدرمال
تازه در اوایل کارش قرار داره.
کاربردهای بسیار زیادی خواهند اومد که
امروز چیزی ازشون نمیدونیم.
اما، از یک چیز مطمئنم
اونم اینکه دروغ گفتنِ آدما
به همین شکل نخواهد ماند.


خیلی ازتون متشکرم.


متشکرم (زبان چینی)


(تشویق)

