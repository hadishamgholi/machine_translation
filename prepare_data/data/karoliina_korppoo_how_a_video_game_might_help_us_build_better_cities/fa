
ما انسان‌ها داریم به موجودات شهری
تبدیل می‌شیم،
بنابراین شهرها، زیست‌گاه طبیعی ما هستن.
محل زندگی ما هستن.
در سال ۲۰۱۴، بیش از ۵۴ درصد
از جمعیت زمین،
در شهرها زندگی می‌کردن،
و باهاتون شرط می‌بندم
که خیلی از این آدم‌ها فکر می‌کردن
که چطور می‌تونن زندگی متفاوتی داشته باشن،
مثل اینکه چی می‌شد اگه من 
ابزارش رو داشتم
که توی شهرم تغییر ایجاد کنم،
چی کار می‌کردم؟
شهر رویایی من چه شکلی می‌شد؟
و اون ابزارها،
اون چیزی‌ست که ما بهشون دادیم.
من و تیمم، دو سال پیش،
یک بازی منتشر کردیم،
"شهرها: افق‌ها"
این یک بازی در مورد ساختن شهرهاست.


من همیشه به شهرها به عنوان
یک سیستم علاقه داشته‌ام.
این موضوع بسیار برام جذابه.
ولی اون چیزی که نمی‌فهمیدم
این بود که فقط من اینطوری فکر نمی‌کنم.
مردم عاشق شهرها هستند.
براشون جذابه. در موردش ایده دارن.
بازی خیلی سریع مشهور شد.
تا امروز، بیش از سه و نیم میلیون
نفر این بازی رو انجام دادن.


و این صرفا در مورد بازی کردن نیست.
ما سیستم‌های اشتراکی 
فوق‌العاده‌ای هم داریم.
پس آدم‌ها بازی می‌کنن،
شهرها رو می‌سازن
و اون‌چه خلق می‌کنن رو به اشتراک می‌گذارن،
چیزی که ساختن رو به رخ دیگران می‌کشن.
و اون‌چه من نشون‌تون می‌دم
نمونه‌هایی از این شهرها هستن
که بازیکنان این بازی خلق کردن.


خب این بازی در مورد ابراز وجوده،
خلاقیت،
و نه فقط غلبه به چالش‌هایی 
که شبیه‌سازی ایجاد می‌کنه.
این بازی برای اینه که نشون بدین
شهر شما چه شکلیه.


من این‌جا دو تا ویدئو دارم.
که روی یوتیوب هستن.
و این‌ها جزو جذاب‌ترین طراحی‌های شهری
هستن که من تا الان دیدم.
این‌ها خیلی متفاوت‌ن،
و امیدوارم شما هم خوش‌تون بیاد.


اسم این یکی هلنده.
کار سیلوارت هست.
وقتی شما بازی رو شروع می‌کنین،
یک تکه زمین خالی دارین.
این زمین، می‌تونه براساس
دنیای واقعی باشه،
می‌تونین خودتون توی پردازنده‌ی نقشه
طراحی‌ش‌کرده باشین،
و یا اینکه، می‌تونین شهری که یه نفر
دیگه ساخته رو دانلود کنین
و اون تو بازی کنین.
ولی کاری که سیلوارت این‌جا انجام داده
اینه که اون‌چه او می‌خواسته بسازه
یک شهر واقعی نبوده.
این یک شهر خیالیه،
گرچه واقعی به نظر می‌رسه.
کاری که می‌خواسته بکنه ساختن شهری
خیالی بوده که می‌تونسته توی هلند باشه.
پس او یه جورایی شروع می‌کنه به تحقیق
در مورد اینکه مشخصه‌های
شهرها در هلند چه چیزهایی هستن
و دو تا از اون‌ها رو با هم ترکیب می‌کنه،
و این چیزیه که خلق می‌کنه.
خب این یک شهره،
ولی نه یک شهر واقعی،
ولی می‌تونه باشه.
این درست شبیه هلنده.
این مکان‌ها به شدت
پرجمعیت هستن.
پس شما به بزرگراه‌ها، قطارها
هرچیزی که این مراکز کوچک شهری
رو به هم وصل کنه نیاز دارین.
یه عالمه آدم، یه عالمه حرکت،
پس حمل و نقل این‌جا یک موضوع کلیدیه.


ولی بیاین بیشتر به سمت ویژگی خیالی‌ش بریم.
بیاین بریم به آینده.
این یکی از نمونه‌های مورد علاقه‌ی منه.
این طراحی‌های شهری رو من
از همه بیشتر دوست دارم.
خب این یک شهر لایه‌لایه‌ست
و کار کانفیلیکت‌نرد هست.
و ایده‌ی اصلی اینه که شما
مسیرهای دایره‌ای هم‌مرکز دارین.
بنابراین شهر یک دایره‌ی بزرگه
با دایره‌های کوچکی در درون‌ش.
و نکته‌ش اینه که شما تمام
مراکز خدماتی رو در مرکزش قرار می‌دین،
و مردم در واقع در دایره‌های
بیرونی‌ش زندگی می‌کنن،
چون اون‌جا ترافیک کمتره،
آلودگی صوتی کمتره، جمعیت کمتره،
و این جای مطلوب برای زندگی کردن شماست.
اما در عین حال مراکز خدماتی
واقعا به شما نزدیک هستن.
اون‌ها در مرکز هستن.
و این روح بازیه.
بازیکن باید بفهمه
اهداف و نیازهای آدم‌های کوچک
که در این شهرها زندگی می‌کنن،
چه چیزهایی هستن.
پس شما باید بدونین چه چیزی رو کجا بگذارین.
یعنی داشتن یک بیمارستان کفایت نمی‌کنه.
باید در دسترس باشه.
شهروندان باید به بیمارستان 
دسترسی داشته باشن.
و این یکی از راه‌هاشه.
پس شاید این چیزیه که باید
یک روزی شاهدش باشیم.


و حتی در آینده بیشتر هم باید ببینیم.
آسترگیا کاری از یوتو.
یوتو برای یوتیوب ویدئو می‌سازه
و بازی رو انجام می‌ده.
کاری که او این‌جا کرده
در واقع مجموعه‌ای ۱۲ مرحله‌ای
از خلق این شهر بوده.
کاری که او می‌کنه اینه
که بازی می‌کنه،
ضبط‌ش می‌کنه
و در حین انجام کار دلیل و چگونگی
کاری که داره می‌کنه رو توضیح می‌ده.
و به عنوان بخشی از این مجموعه،
او واقعا یک مصاحبه با یک
طراح شهری واقعی
به نام جف اسپک انجام می‌ده.
و اسپک متخصص مفهومی به نام
قابلیت پیاده‌روی‌ست.
ایده‌ی اصلی اینه که 
اگر شما می‌خواید شهروندان‌تون راه برن،
که کار مفیدی هم هست،
باید در واقع پیاده‌روی رو به عنوان
یک روش منطقی حمل و نقل داشته باشین.
باید یک راه خوب برای 
رسیدن به مکان‌ها وجود داشته باشه.
پس کاری که یوتو کرد این بود
که این مفهوم رو توضیح داد،
و از اسپک هم خواست که توضیح‌ش بده،
و بعد اون رو در شهری
که داشت می‌ساخت پیاده کرد.
بنابراین چیزی که این‌جا می‌بینیم
دورنمای یوتو از آینده‌ست:
میزان زیادی از حمل و نقل عمومی،
پیاده‌روها، مراکز خرید،
که ساختمون‌های بلند رو به هم وصل می‌کنه.
شاید تصویر آینده به این شکل باشه.
و سیستم بازی خیلی خوب 
برای این کار جواب می‌ده.


ما شاهد استفاده‌های واقعی
از این بازی هستیم.
می‌دونیم بعضی از طراحان شهری از این بازی
به عنوان ابزار طراحی استفاده می‌کنن،
با وجود اینکه شبیه‌سازی
کاملاً واقع‌گرایانه نیست،
اون‌قدر واقع‌گرایانه هست
که اگه چیزی توی بازی جواب می‌ده،
احتمال‌ش زیاد باشه
که در دنیای واقعی هم کار بکنه،
بنابراین شما می‌تونین واقعاً امتحان کنین،
و ببینین این تقاطع برای چنین موقعیتی
مناسب هست یا نه.
اگه یه جاده‌ی جدید بسازیم، کمکی می‌کنه؟
و این کاریه که شما می‌تونین
با این بازی انجام بدین.


یک مسابقه‌ی واقعا جالب
هم برگزار شد
توسط شهر فنلاندی هاملینا.
کارشون این بود که می‌خواستن
یک فضای جدید رو
در شهرشون گسترش بدن.
اون‌ها بر اساس شهری که موجود بود
نقشه‌ای کشیدن،
و جای منطقه‌ای که می‌خواستن 
گسترش بدن رو خالی گذاشتن
و این نقشه رو به اشتراک گذاشتن.
پس هرکسی می‌تونست نقشه رو دانلود کنه،
بازی کنه، منطقه رو بسازه،
و طرحی که خلق کرده رو
به شورای شهر ارائه بده.
اون‌ها هنوز چیزی در این منطقه نساختن،
ولی احتمال‌ش هست که از یکی
از همین نقشه‌ها استفاده کنن
نقشه‌هایی که با بازی ساخته شده
و باهاش واقعاً یک شهر واقعی بسازن.


و این ویدئوهایی که به شما نشون دادم،
آدم‌هایی هستن که دارن به انواع
راه‌حل‌های جدید می‌رسن.
می‌دونیم شهرها در حال رشد هستن.
هرچه جلوتر می‌ریم بزرگ‌تر می‌شن،
و تصور می‌شه جمعیت آدم‌هایی 
که در شهرها زندگی می‌کنن رو به افزایشه.
پس ما به راه‌حل‌هایی نیاز داریم
و این افراد، که دارن بازی می‌کنن،
دارن این انواع راه‌حل‌ها رو آزمایش می‌کنن.
اون‌ها ممکنه چیزی داشته باشن
که واقعاً مهم باشه.
پس اون‌چه ما شاهدش هستیم شهرهای رویایی
هستن که ممکنه روزی به واقعیت بپیوندن.
پس ممکنه
این‌ها همه فقط یه بازی نباشه.
ممکنه راهی باشه
برای اینکه سرنوشت‌مون رو تعیین کنیم.


متشکرم.


(تشویق حضار)

