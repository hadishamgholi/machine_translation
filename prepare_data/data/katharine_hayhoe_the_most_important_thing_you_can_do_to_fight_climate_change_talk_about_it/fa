
اولین روز کاری من
به عنوان استاد علوم هوایی
در دانشگاه صنعتی تگزاس بود.
به تازگی به لابک، در تگزاس، آمده بودیم؛
این شهر اخیراً به عنوان
دومین شهرمحافظه‌کار
در تمام آمریکا انتخاب شده بود.
یکی از همکارانم از من خواست به عنوان
معلم میهمان، به کلاس زمین‌شناسی او بروم.
من گفتم، «با کمال میل.»
اما وقتی به کلاس رفتم، 
کلاس مثل یک غار تاریک بود.
وقتی تاریخچه چرخه کربن را
از دوره زمین شناسی تا به امروز
برای دانشجوها گفتم،
بیشتر دانشجوها کسل شده بودند، چرت می‌زدند
یا به گوشی‌هایشان نگاه می‌کردند.
صحبتم را تمام کردم و از دانشجوها خواستم
که اگر سوالی دارند بپرسند.
یکی از دانشجوها به سرعت دستش را بالا برد.
مشوقانه نگاه کردم، 
دانشجو بلند شد و با صدای بلند گفت،
«شما یک دموکرات هستید، درسته؟»
(خنده)
گفتم، «نه، من اهل کانادا هستم.»
(خنده)
(تشویق)
این اولین برخورد سخت و جدی من با
چیزی است که الان،
تبدیل به واقعیتی تلخ در آمریکا
و همچنین در کانادا شده است.
واقعیتی که می‌گوید اگر بخواهیم
مسئله تغییر اقلیم،
مسئول بودن انسان‌ها،
جدی و خطرناک بودن این مسئله را قبول کنیم،
هیچ ربطی به میزان دانش ما از علم
یا میزان هوش ما ندارد
بلکه به این بستگی دارد که
کجای طیف سیاسی قرار داریم.
آیا دماسنج با توجه به دموکراتیک
یا محافظه کاربودن ما
دمای متفاوتی نشان می‌دهد؟
البته که نه.
اما اگر همان دماسنج به ما بگوید که
زمین در حال گرم شدن است،
انسان‌ها مسئول هستند،
و برای حل این موضوع،
باید هر چه زودتر، وابستگی خود به
سوخت‌های فسیلی را قطع کنیم —
خب در این صورت، مردم حاضرند
دست‌هایشان را هم قطع کنند
ولی بهانه جدیدی به دولت ندهند
تا زندگی راحتشان را مختل کند
یا به آنها بگوبد چه کار بکنند.
اما گفتن، «بله این مشکل، خیلی جدی است
ولی نمی‌خواهم حلش کنم،»
ما را بد نشان می‌دهد وهیچکس
نمی‌خواهد آدم بد باشد.
برای همین، به جای حل مشکل، اینطور استدلال
می‌کنیم، «این تنها یک چرخه طبیعی است.»
«کار خورشید است.»
یا استدلال مورد علاقه من،
«دانشمندان آب وهوا فقط برای پول
به آن علاقمند هستند.»
(خنده)
حداقل هفته‌ای یک‌بار
این چیز‌ها را می‌شنوم.
اما همه این‌ها، بهانه‌تراشی‌هایی هستند که
برای پنهان کردن دلیل واقعی
مخالفت‌مان طراحی شده‌اند،
و هیچ ربطی به علم ندارد
بلکه به ایدئولوژی و هویت ما ربط دارد.
برای همین این روزها
وقتی تلویزیون را روشن می‌کنیم،
اینطور است که مثلا،
فلان متخصص دارد می‌گوید،
«بیرون سرد است،
پس گرمایش جهانی کجاست؟»
و فلان سیاست‌مدار دارد می‌گوید،
«به ازای هر دانشمندی
که می‌گوید این حقیقت دارد،
می‌توانم کسی را پیدا کنم
که بگوید حقیقت ندارد.»
بنابراین جای تعجب ندارد که گاهی احساس کنیم
همه دارند درمورد افسانه‌ها صحبت می‌کنند.
ولی وقتی به داده‌ها نگاه می‌کنیم—
داده‌هایی که سازمان تحقیقاتی ییل
از طریق نظرخواهی از
مردم طی این چند سال، به دست آورده —
این داده‌ها نشان می‌دهد که ۷۰ درصد
مردم آمریکا قبول دارند که
اقلیم در حال تغییر است.
و همچنین ۷۰ درصد موافق‌ هستند که
این تغییر به گیاهان و جانوران،
و نسل‌های آینده آسیب می‌رساند.
اما وقتی بیشتر وارد جزئیات می‌شویم، 
تاثیر این موضوع عملا مشخص می‌‍شود.
تنها ۶۰ درصد افراد فکر می‌کنند این موضوع
روی مردم آمریکا هم تاثیر دارد.
فقط ۴۰ درصد افراد فکر می‌کنند که این موضوع
روی ما انسان‌ها هم تاثیر دارد.
و وقتی از آنها بپرسید، «آیا درمورد 
این موضوع گفت‌وگو هم می‌کنید؟»
دو سوم مردم آمریکا جواب می‌د‌هند، «هرگز.»
و بدتر اینکه، وقتی بگویید، "در رسانه‌ها
چیزی از این موضوع می‌شنوید؟"
بیشتر از سه چهارم افراد جواب می‌دهند خیر.
در نتیجه، این یک چرخه معیوب است.
سیاره ما گرم می‌شود،
موج‌های گرما قوی‌تر می‌شوند،
بارش‌های سنگین بیشتر رخ می‌دهند،
طوفان‌ها شدیدتر می‌شوند،
دانشمندها همچنان گزارش‌های
ناامید‌کننده منتشر می‌کنند،
سیاستمداران بیش از پیش شانه خالی می‌کنند،
و همان افسانه‌های به ظاهر
علمی را تکرار می‌کنند.
ما چه کاری می‌توانیم بکنیم
تا این چرخه معیوب را متوقف کنیم؟
مهم‌ترین کاری که می‌توانیم انجام بدهیم 
همان کاریست که از انجام دادنش غافلیم:
اینکه درمورد آن صحبت کنیم.
البته ممکن است شما بگویید: "خب من‌ یک
دانشمند نیستم. چطور درمورد
نیرو‌های تابشی یا
پارامتریزاسیون ابری در
الگوهای اقلیمی صحبت کنم؟"
نیاز نیست زیاد علمی صحبت کنیم؛
بیشتر از ۱۵۰ سال است
که علمی حرف می‌زنیم.
می‌دانستید که بیشتر از۱۵۰ سال
یعنی از دهه ۱۸۵۰ که
دانشمندان آب وهوا 
برای اولین بار کشف کردند
که استخراج و سوزاندن
زغال‌سنگ و گاز و نفت
باعث تولید گاز‌های گلخانه‌ای
و باعث بوجود آمدن یک لایه اضافی
دور زمین می‌شود، می‌گذرد؟
ازآن زمان از این موضوع آگاه هستیم.
۵۰ سال پیش بود که دانشمندان برای اولین بار
به طور رسمی به رئیس جمهورآمریکا
در مورد خطر تغییر اقلیم هشدار دادند،
و آن رئیس جمهور، لیندن بی. جانسون بود.
و اینکه، علوم اجتماعی به ما
این درس را داده است که
اگر مردم، هویتشان را بر اساس رد کردن
مجموعه خاصی از واقعیت‌ها ساختند،
در این صورت، بحث درمورد این واقعیت‌ها
حمله شخصی به حساب می‌آید.
این باعث می‌شود مردم 
بیشتر حالت دفاعی بگیرند،
و این باعث بیشتر شدن 
اختلاف می‌شود، نه حل اختلاف.
پس اگر قرار بر این باشد که دیگرعلمی
صحبت نکنیم،
یا اگر اصلاً نیازی نباشد که
درمورد علم صحبت کنیم،
پس درمورد چه چیزی باید صحبت کنیم؟
مهم‌ ترین کاری که باید انجام بدهیم
این است که به جای شروع به کلنجار با
اعداد و ارقام در ذهنمان،
از قلبمان شروع کنیم،
از صحبت درمورد اهمیت این موضوع
برای خودمان شروع کنیم،
باید از ارزش‌های حقیقی
و مشترکمان شروع کنیم.
آیا هردو ما پدر و مادر هستیم؟
آیا در یک جامعه زندگی می‌کنیم؟
آیا سرگرمی‌های مشترکی داریم؟ کوه نوردی،
دوچرخه‌سواری، ماهی گیری، حتی شکار؟
آیا اقتصاد و امنیت ملی برایمان مهم است؟
برای من، یکی از اساسی‌ترین روش‌هایی که
باعث ارتباط من با دیگران می‌شود
از طریق ایمان من است.
به عنوان یک مسیحی معتقدم که خدا
سیاره‌ای که در آن زندگی می‌کنیم را خلق کرد
و مسئولیت تمام موجودات زنده
این سیاره را به عهده ما گذاشت.
همچنین معتقدم که همه ما باید
افراد کم‌اقبالی که بین‌ ما هستند را
دوست داشته و به آن‌ها ارج نهیم،
افرادی که از فقر، گرسنگی،
بیماری و چیز‌های دیگر رنج می‌برند.
اگر از ارزش‌های شخص مقابلتان مطلع نیستید،
با آن‌ها گفت‌وگو کنید، آشنا بشوید، 
ببینید روی چه چیزی حساس‌اند.
و وقتی که این چیز‌ها را فهمیدیم،
تنها کاری که باید بکنیم این است که
ارزش هایشان را با
دلیل اهمیت تغییراقلیم
برای آن‌ها ربط بدهیم.
بعد از هزاران گفت‌وگویی که
طی یک دهه گذشته داشته‌ام،
حقیقتا بر این باورم که
تک تک آدم‌های روی زمین
ارزش‌هایی دارند که باعث
مهم شدن تغییر‌اقلیم برایشان می‌شود.
فقط نتوانسته‌اند این را به
ارزش‌هایشان ربط بدهند.
و این دقیقاً همان کاری‌ است که ما
می‌توانیم با گفت‌و‌گو انجام بدهیم.
اینکه من چه کسی هستم،‌ تنها دلیلی است
که باعث اهمیت پیدا کردن
تغییر اقلیم برای من می‌شود.
من مادرم، پس آینده بچه هایم برایم مهم است.
در تگزاس غربی زندگی می‌کنم،
جایی که آب کم است،
و تغییر اقلیم بر دسترسی
به آب تاثیرگذار است.
من مسیحی‌ام، تغییر اقلیم برایم مهم است
چون این موضوع، به قول نظامیان
"تهدید چندجانبه" است.
تغییر اقلیم سبب همه این موارد می‌شود،
باعث مواردی مثل فقر و گرسنگی و بیماری و
عدم دسترسی به آب شیرین می‌شود
حتی باعث بحران‌های سیاسی می‌شود که
منجر به بحران مهاجرتی خواهند‌ شد —
تغییر اقلیم باعث همه این مسائل شده و
به آنها دامن می‌زند،
و این مسائل را تشدید می‌کند.
من «روتاری» نیستم.
اما وقتی اولین صحبتم را در
باشگاه روتاری ارائه دادم،
وارد که شدم، بنری دیدم که روی آن آزمون
چهار‌راه بود(مربوط به کد اخلاقی روتاری‌ها)
آیا حقیقت دارد؟
قطعا.
منصفانه است؟
البته که نه، برای همین است که
تغییر اقلیم برایم مهم است،
چون اصلاً منصفانه نیست.
کسانی که کمترین نقشی در تشدید
این مشکل داشته‌اند
تحت تاثیر مشکلات آن قرار می‌گیرند.
به پرسیدن ادامه دادم:
آیا برای همه مفید است؟ 
آیا سبب نیکخواهی می‌شود؟
خب، حل کردن آن قطعا باعث اینکار می‌شود.
برای همین، سخنرانی‌ام را در چهار‌چوب
این ۴ سوال قرار دادم،
و داخل این چهارچوب برای این گروه از
تاجران محافظه‌کار در غرب تگزاس
سخنرانی کردم.
(خنده)
و هیچوقت فراموش نمی‌کنم که پس از اتمام،
یک بانکدار با قیافه‌ای بهت زده
نزد من آمد و گفت:
"می‌دانی، من نسبت به بحث
گرمای زمین، کمی شک داشتم،
اما توانست آزمون چهار‌راه را پاس کند."
(خنده)
(تشویق)
اما این ارزش‌ها باید، اصیل باشند.
چند سال پیش، در یک
دانشگاه مسیحی سخنرانی داشتم،
و بعد از سخنرانی‌ام، دوست دانشمندی 
نزد من آمد و گفت،
"کمی کمک لازم دارم،
مدت هاست به سختی تلاش می‌کنم تا بتوانم با
کلیسا‌‌های محلی‌ ارتباط برقرار کنم،
ولی اصلاً مرا قبول نمی‌کنند.
می‌خواهم با آن‌ها درباره اهمیت
تغییر اقلیم صحبت کنم."
من هم گفتم: "بهترین کار این است که
با فرقه‌ای که خودت عضو آن هستی شروع کنی،
چون‌که با آن‌ها ارزش‌های مشترک زیادی داری.
معمولا به چه نوع کلیساهایی می‌روی؟"
گفت: "خب من به کلیسا نمی‌روم؛
من آتئیست(منکرخدا) هستم."
(خنده)
گفتم:"خب در این صورت، شروع
با یک اجتماع دینی-مذهبی
احتمالا ایده خوبی نیست.
باید ببینیم از چه کار‌هایی لذت می‌بری.
درگیر چه چیزهایی هستی."
به این صورت توانستیم
جامعه‌ای را برایش پیدا کنیم
که او عضوی از‌ آن بود
و می‌توانست از آنجا شروع کند.
سخن آخر این که، حتما نباید یک
طرفدار محیط زیست لیبرال باشیم
تا تغییر اقلیم برایمان اهمیت داشته باشد.
تنها چیزی که باید باشیم این است،
انسانی باشیم که در این سیاره زندگی می‌کند.
چون محل زندگی‌مان مهم نیست،
تغییر اقلیم همین الان هم
تاثیر خودش را دارد می‌گذارد.
اگر لب ساحل زندگی می‌کنیم،
و یا خیلی جاهای دیگر، شاهد
"سیل در روزهای آفتابی" هستیم.
اگر در شمال غرب آمریکا زندگی می‌کنیم،
مناطق زیادی را می‌بینیم که گرفتار
آتش‌سوزی‌‌های وحشتناکی می‌شوند.
اگر در مناطق ساحلی زندگی می‌کنیم،
از خلیج مکزیک تا اقیانوس آرام جنوبی،
شاهد طوفان‌‌ها
و گرد‌باد‌‌های شدید‌تری هستیم،
عامل همه این‌‌ها اقیانوس‌هایی هستند
که در حال گرم شدن هستند.
اگر در تگزاس یا سوریه زندگی کنیم،
می‌بینیم که تغییرات اقلیمی، 
خشکسالی‌ها را
شدید‌تر و پرتکرار‌تر می‌کند.
هر‌کجا که زندگی می‌کنیم، تحت تاثیر
نوعی تغییر اقلیم هستیم.
خب حالا شاید بگویید:‌ باشد،
مي‌توانيم از تاثيراتش بگوییم.
مي‌توانيم مردم را بترسانیم، چون اين
مسئله خيلي جدی است.
باور کنید همینطور است.
من یک دانشمندم، می‎دانم.
(خنده)
اما ترس چیزی نیست که به ما
برای آن تغییر طولانی مدت و مستمری که
ما برای حل این مشکل 
نیاز داریم، انگیزه بدهد.
ترس به ما کمک می‌کند
که از دست خرس فرار کنیم.
یا اینکه از شخص کناریمان سریعتر بدویم.
(خنده)
چیزی که برای حل این مسئله لازم داریم
امید منطقی است.
بله، باید بدانیم
که چه چیز‌هایی در خطر است.
البته که می‌دانیم.
اما ما تصویری از آینده‌ای بهتر نیاز داریم.
آینده ای با انرژی‌های زیاد،
اقتصاد با ثبات،
و منابعی که برای همه قابل دسترس باشند،
جایی که زندگی بهتر از
زندگی امروزمان باشد، نه بدتر.
راه حل‌هایی وجود دارد.
و برای همین دومین مسئله‌ای که باید
درموردش صحبت کنیم
راه حل‌ها هستند — راه حل‌های کاربردی، 
شدنی، قابل دسترس و جذاب.
مثلا چه چیزی؟
خب، اینطور که می‌گویند
راه‌حل جادویی وجود ندارد،
اما راه حل‌های موثر که زیاد وجود دارد.
(خنده)
راه حل‌های ساده‌ای هست که هم
باعث کم شدن هزینه‌ها
و هم باعث کاهش تاثیر کربن می‌شود.
بله، لامپ‌ها.
من عاشق خودروی برقی‌ام هستم.
صفحات جاذب انرژی خورشیدی را هم دوست دارم.
اما تصور کنید اگر خانه‌ها دکمه‌ای 
کنار در خروج داشته باشند،
که هنگام خروج از خانه همهٔ
وسایل برقی به جز یخچال را خاموش کند.
و شاید دستگاه ضبط ویدئویی.
(خنده)
انتخاب سبک زندگی: خوردن غذا‌های محلی،
کمتر از چرخه غذایی مصرف کردن،
و کم کردن هدر‌رفت غذا که در مقیاس جهانی،
یکی از مهم‌ترین کار‌هایی است
که به حل این مسئله کمک می‌کند.
من یک دانشمند هوا‌شناسی هستم،
بنابراین کنایه سفر به مناطق مختلف
برای صحبت با مردم در مورد تغییرات اقلیم
در مورد من صدق نمی‌کند.
(خنده)
بزرگترین تاثیر کربنی و شخصی من
سفر‌های من است.
برای همین هم من همهٔ 
دعوت‌نامه‌هایم را جمع می‌کنم.
من معمولا جایی نمی‌روم مگر اینکه
دعوت‌نامه‌‌های زیادی
از یک مکان داشته باشم —
هر کجا از سه تا چهار
و گاهی اوقات حتی حدود ۱۰
تا ۱۵ سخنرانی در آن مکان،
تا اینگونه بتوانم تاثیرات
کربنی‌ام را تا حد ممکن
به حداقل برسانم.
و من نزدیک به سه چهارم سخنرانی‌هایم را
به ویدئو تبدیل کرده‌ام.
اغلب، مردم می‌گویند: "خب، ما تا الان
اين‌كار را انجام نداده‌ایم."
اما من می‌گویم: "خب، امتحانش کن،
فكر می‌کنم موثر است."
اما، بیشتر ما،
باید در مورد آن‌چه که امروز در
سراسر جهان در حال رخ دادن است صحبت کنیم.
و اینکه چه اتفاقی در آینده خواهد افتاد.
من در ایالت تگزاس زندگی می‌کنم.
و تگزاس بیشترین میزان گرمازایی کربن را
در سراسر ایالات متحده دارد.
ممكن است بگویید: خب،شما در تگزاس
در مورد چه چيزی صحبت مي‌كنيد؟
پاسخ این است: خیلی چیز‌ها.
می‌دانستید در تگزاس بیش از ۲۵٫۰۰۰ شغل
در حوزه صنایع انرژی‌ بادی وجود دارد؟‍
ما نزدیک به ۲۰ درصد از برقمان را
از منابع بادی پاک و تجدیدپذیر
به دست می‌آوریم،
اگرچه منابع خورشیدی
سریعا درحال رشد هستند.
بزرگترین پایگاه ارتش در ایالات متحده، 
به اسم فورت هود،
در تگزاس قرار دارد،
و نیروی برقشان از طریق باد
و انرژی خورشیدی تامین می‌شود.
چون به این صورت برای مالیات دهنده‌ها
۱۵۰ میلیون دلار صرفه‌جویی در هزینه دارد.
بله.
(تشویق)
اما کسانی که امکانات ما را ندارند چطور؟
در جنوب صحرای آفریقا،
صدها میلیون انسان زندگی می‌کنند،
که به هیچ نوعی از انرژی
به غیر از نفت سفید دسترسی ندارند.
که آن‌هم بسیار گران است.
در سرتاسر جهان،
سریع‌ترین رشد در انرژی‌های جدید،
مربوط به انرژی خورشیدی است.
و آن‌ها انرژی خورشیدی بسیار زیادی دارند.
بنابراین سرمایه گذار‌‌های
شرکت‌های خصوصی و حتی کارخانه‌ها
به آن‌جا رفته و از طرح‌های کوچک
و خلاقانه سرمایه گذاری استفاده می‌کنند،
مثل، سیستم پیش پرداخت برق انرژی خورشیدی،
تا مردم بتوانند انرژی برق مورد
نیازشان را با توسعه‌ دادن آن بخرند
حتی گاهی با تلفن‌های همراهشان.
شرکتی به اسم، آزوری،
ده‌ها هزار واحد انرژی را
بين ۱۱ كشور از روآندا
تا اوگاندا توزيع كرده است.
تخمین زده‌اند که بیش از ۳۰ میلیون ساعت برق
و بیش از ۱۰ میلیون ساعت
شارژ تلفن همراه تامین کرده‌اند.
اما در مورد اقتصاد‌های عظیم و
در حال توسعهٔ هند و چین چطور؟
خب، تاثیرات اقلیمی ممکن است
به نظر دیرتر اتفاق بیفتند
اما تاثیرات کیفیت هوا درست
همین حالا و همین جا هستند.
و آن‌ها می‌دانند که انرژی پاک برای داشتن
آینده‌ای نیرومندتر، لازم و ضروری است.
به همین دلیل کشور چین در حال سرمایه‌گذاری
صدها میلیارد دلاری در انرژی پاک است.
آنها در معادن زغال‌سنگ آب می‌بندند،
و روی سطح صفحات خورشیدی شناور نصب می‌کنند.
حتی مزرعه‌ای خورشیدی به شکل پاندا دارند.
(تشویق)
(خنده)
بله، هنوز از زغال سنگ استفاده می‌کنند.
اما تمام معادن زغال سنگ اطراف
شهر پکن را تعطیل کرده‌اند.
و در کشور هند، مردم به دنبال جایگزین کردن
۲۵۰ میایون لامپ‌های کم مصرف LED
به جای لامپ‌های پر مصرف هستند.
که به آن‌ها در ذخیره ۷ میلیارد دلار
در هزینه‌های انرژی کمک می‌کند.
آن‌ها در مشاغل سبز سرمایه‌گذاری می‌کنند،
و به دنبال کربن زدایی
ناوگان حمل‌ونقل‌شان هستند.
احتمالاً هند اولین کشوری خواهد بود که
بدون وابستگی اولیه
به سوخت فسیلی صنعتی می‌شود.
دنیا در حال تغییر است.
اما تغییر آن به اندازهٔ کافی سریع نیست.
اغلب، ما این مسئله را به عنوان
تخته سنگی که در پای تپه‌ای
قرار دارد نشان می‌دهیم،
که فقط تعداد معدودی دست روی آن قرار دارد
و در تلاش برای بالا بردن آن از تپه هستند.
اما در حقیقت، تخته سنگ خود
بالای تپه بوده‌است.
و صد‌ها میلیون و شاید صدها میلیارد
دست روی آن،
سعی در پایین کشیدنش دارند.
فقط سرعتش به اندازه کافی نیست.
حالا ما چطور می‌توانیم سرعت این
تخته سنگ غول پیکر را بالا ببریم،
تا بتوانیم تغییرات اقلیمی را
به موقع متوقف کنیم؟
حدستان درست است.
بهترین راه گفت‌و‌گو در مورد آن است.
و حرف آخر اینکه:
تغییر اقلیم همین حالا و همین جا دارد روی
من و شما تاثیر خودش را می‌گذارد
درست در جا‌هایی که زندگی می‌کنیم.
اما با همکاری می‌توانیم آن را متوقف کنیم.
البته که مسالهٔ ترسناکی است.
هیچکس به اندازهٔ ما
دانشمندان هواشناسی این را نمی‌داند.
اما نباید تسلیم نا‌امیدی شویم.
باید دست به کار شویم
و به دنبال امید بگردیم،
امیدی که برای ما
الهام بخش کار است.
و این امید با شروع گفت‌و‌گو
آغاز می‌شود، همین امروز.
متشکرم.
(تشویق)

