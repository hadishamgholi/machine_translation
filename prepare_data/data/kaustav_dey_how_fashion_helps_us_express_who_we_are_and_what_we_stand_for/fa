
تقربیاً ده ساله بودم وقتی‌که یک روز
جعبه‌ای‌‌ از وسایل قدیمی پدرم پیدا کردم.
درون آن، زیر تلّی از کتابهای دانشگاهش،
یک شلوار مخمل کبریتی 
کمر دکمه‌ای پیدا کردم.
شلوار افتضاح بود —
بید زده و کثیف.
و البته که عاشقش شدم.
تا به آن روز
هیچ چیزی شبیهش را ندیده بودم.
هر آنچه می‌شناختم و می‌پوشیدم،
یونیفرم مدرسه‌ام بود.
که در واقع برایش سپاسگزار بودم،
چون از یک زمانی در جوانی،
متوجه شده بودم به نحوی متفاوتم.
هرگز یکی از پسرهای هم سن و سالم نبوده ام؛
در ورزش بسیار بد،
احتمالا غیرمردانه‌ترین پسربچه‌ تاکنون.


(خنده)


کمی حرف زور می‌شنیدم.
و در نتیجه،‌ متوجه شدم 
برای نجات یافتن باید نامرئی بشوم،
و یونیفورم کمکم کرد.
تا از هیچ بچه‌ی دیگری متفاوت دیده نشوم.


(خنده)


خب، تقریبا.
این دعای روزانه‌‌‌ی من شد:
«خدایا، لطفا من را شبیه دیگران کن.»
گرچه فکر می‌کنم این دعا 
مستقیم به صندوق صوتی خدا رفت.


(خنده)


و در نهایت، کاملاً روشن شد
که بزرگ نمی‌شدم تا به پسری
که همیشه پدرم می‌خواست تبدیل شوم.
متاسفم بابا.


نه، نمی‌رفتم تا سحرآمیز تغییر کنم.
و با گذر زمان، کمتر و کمتر 
مطمئن می‌شدم که من واقعا خواسته‌ام.
بنابراین، روزی که آن شلوار 
مخمل کبریتی مشکی کمردکمه‌ای به زندگیم آمد،
چیزی اتفاق افتاد.
من شلوار را ندیدم؛
من فرصت را دیدم.
فردای همان روز،
باید آن را برای مدرسه می‌پوشیدم،
هرچه بادا باد.
و زمانی‌که آن شلوار افتضاح خدایی را
پوشیدم و کمربندش را محکم بستم،
تقریباً بلافاصله، به چیزی تبدیل شدم
که فقط می‌شود بهش گفت خوش‌تیپ.


(خنده)


تمام مسیر به سمت مدرسه،
و سپس تمام مسیر برگشت،
چون بلافاصله به خانه فرستاده شدم —


(خنده)


من تبدیل به یک ستاره راک کوچک شدم.


(خنده)


در نهایت من دیگر به اینکه نمی‌توانم 
همرنگ شوم اهمیتی نمی‌دادم.
آن روز، ناگهان داشتم آن را جشن می‌گرفتم.
آن روز، به جای نامریی بودن،
من انتخاب کردم تا دیده شوم،
فقط با پوشیدن چیزی متفاوت.
آن روز، من به قدرت آنچه می‌پوشیم پی بردم.
آن روز، من به قدرت مُد پی بردم.
و از آن روز عاشقش بوده‌ام.


مُد می‌تواند تفاوت‌های ما را
به دنیایی برای ما مرتبط سازد.
و با همین عمل ساده حقیقت،
من دریافتم که این تفاوت‌ها —
دست از شرم ما بودن برداشتند.
آن‌ها بیان ما شدند،
بیانی از اصالت بسیار منحصر به فرد ما.
و ما باید خودمان را ابراز کنیم،
هر آنچه می‌خواهیم بپوشیم.
بدترین چیزی که ممکن است اتفاق بیفتد چیست؟
پلیس مُد شما را بخاطر پوشیدن
آخرین فصل مُد دستگیر می‌کند؟


(خنده)


آره.
خب، مگر اینکه منظور پلیس مُد
چیزی کاملا متفاوت باشد.
برنده جایزه نوبل، ملاله، در اکتبر ۲۰۱۲
از دست افراطی‌های طالبان نجات پیدا کرد.
با این حال، در اکتبر ۲۰۱۷،
او با دشمنی متفاوت رو‌برو شد،
وقتی‌که ترول‌های آنلاین
به طرز شرم آوری به عکسی که نشان می‌داد
دخترک ۲۰ ساله آن روز
جین‌ پوشیده حمله کردند.
نظرها،
نفرتی که او دریافت کرد،
از « چقدر مانده تا روسریت را درآوری؟»
تا، و من نقل قول می‌کنم،
« این همان علتی‌ست که خیلی وقت پیش
گلوله درست به سمت سرش
نشانه رفته‌است.»
حالا، وقتی بیشترِ ما
تصمیم‌ می‌گیریم که جین بپوشیم
جاهایی مثل نیویورک، لندن، میلان، پاریس،
احتمالا یک لحظه توقف نمی‌کنیم 
که فکر کنیم این یک امتیاز محسوب می‌شود؛
چیزی که جایی دیگر تبعاتی به همراه دارد،
چیزی که می‌تواند یک روز از ما گرفته شود.


مادربزرگ من زنی بود که لذت خارق‌العاده‌ای
از لباس پوشیدن می‌برد.
مُد او رنگارنگ بود.
و رنگی که او عاشق پوشیدنش بود
احتمالاً تنها چیزی بود
که حقیقتاً درباره او بود،
تنها چیزی که او ماموریتش را داشت،
چون همانند بسیاری از زنان هم نسلش در هند،
او هرگز اجازه نداشته تا وجود داشته باشد
فراتر از آنچه که توسط فرهنگ
و سنت دیکته شده بود.
او در سن ۱۷ سالگی ازدواج کرده،
و ۶۵ سال پس از ازدواج،
وقتی یک روز پدربزرگم ناگهان فوت کرد،
فقدانش غیر قابل تحمل بود.
اما آن روز، او می‌رفت
تا چیز دیگری هم از دست بدهد،
تنها شادی‌ای که داشت:
که لباس رنگی بپوشد.
طبق رسوم در هند
وقتی زنی هندی بیوه می‌شود،
همه آن چیزی که مجاز است بپوشد رنگ سفید است
از روز مرگ شوهرش
هیچ کس مادربزرگم را
مجبور نکرده سفید بپوشد.
هر چند، تمام زنانی که می‌شناخت
که بیشتر از شوهرانشان زنده مانده بودند،
از جمله مادر خودش،
این کار را انجام داده بودند.
این ظلم آنچنان باطنی بود،
آنچنان ریشه‌های عمیقی داشت،
که او خودش، انتخابی را نادیده گرفت.
او امسال فوت کرد،
و تا روز مرگش،
به پوشیدن تنها رنگ‌ سفید ادامه داد.


من عکسی با او دارم
از پیش‌تر، زمان‌های شادتر.
در آن، نمی‌شود واقعاً دید چه پوشیده —
عکس سیاه و سفید است.
اما، از طرز لبخند زدنش در آن،
می‌فهمی که او رنگی پوشیده.
این همان کاری است که مُد می‌تواند بکند.
این قدرت را دارد که ما را مملو از لذت کند،
لذت آزادی انتخاب برای خودمان،
که چطور می‌خواهیم دیده شویم،
که چطور می‌خواهیم زندگی کنیم —
آزادی‌ای که ارزش جنگیدن دارد.
و جنگیدن برای آزادی، برای اعتراض،
به شکل‌های مختلف می‌آید.


بیوه های هندی، مانند مادربزرگ من،
هزاران نفر از آن‌ها
در شهری به نام ورینداوان زندگی می‌کنند.
و بنابراین، آنجا برای قرن‌ها 
دریایی از سفیدی بوده است.
به هر حال، به تازگی در سال ۲۰۱۳،
بیوه‌های ورینداوان تصمیم گرفتند
تا هولی را جشن بگیرند،
فستیوال رنگ‌های هند،
که آن‌ها از شرکت در آن منع شده بودند.
در این روز در ماه مارس،
این زنان پودرهای رنگی فستیوال را برداشتند
و یکدیگر را رنگی کردند.
با هر مشت پر پودری 
که به هوا پرتاب می‌کردند،
ساری‌های سفیدشان به تدریج
شروع به پوشانیده شدن با رنگ کرد.
و آن‌ها تا زمانی که کاملاً
با همه رنگ‌های رنگین کمان
که از آن منع شده بودند 
پوشیده نشدند دست برنداشتند.
روز بعد، رنگ شسته شد،
اما برای آن لحظه در زمان،
این سرکشی زیبایشان بود.
این سرکشی،
هر گونه ناسازگاری،
می‌تواند اولین دعوت به مبارزه‌ای باشد
که در جنگ علیه ظلم می‌کنیم.
و مُد —
می‌تواند سرکشی بصری 
برای ما به وجود آورد —
دقیقاً، بر ما.


درس های مبارزه طلبی همواره
توسط انقلابیون بزرگ مُد
آموزش داده شده است:
طراحان.
جین پال گالتیر به ما آموخت
که زنان می‌توانند پادشاه باشند.
تام براون —
او به ما آموخت که مردان
می‌توانند پاشنه بلند بپوشند.
و الکساندر مک کویین، در نمایش بهار ۱۹۹۹،
دو دست رباتیک بزرگ وسط اجرایش داشت.
و وقتی که مدل، شالوم هارلو،
شروع به چرخش میان آنها کرد،
این دو بازوی بزرگ —
در ابتدا خشن و در ادامه شدید
شروع به پاشیدن رنگ روی او کردند.
مک کویین، بنابراین،
قبل از اینکه خودکشی کند،
به ما آموخت که این بدن ما یک بوم است،
بومی که می‌توانیم
هر جور خواستیم نقاشیش کنیم.


کسی که عاشق این دنیای مُد بود
کرار نوشی بود.
او دانشجو و بازیگری اهل عراق بود.
او عاشق لباس های عجیب و پرطراوت خود بود.
با وجود اینکه، خیلی زود
به علت ظاهرش به مرگ تهدید شد.
او پریشان نشد.
او شگفت انگیز ماند،
تا وقتی که در جولای ۲۰۱۷،
جسد کرار در خیابان شلوغی
در بغداد پیدا شد.
او ربوده شده بود.
شکنجه شده بود.
و شاهدان عینی گفتند 
که روی بدنش جای چندین زخم بود.
زخم‌های چاقو.


دو هزار مایل دورتر در پیشاور،
به علیشاه فعال تراجنسیتی پاکستانی
در مه ۲۰۱۶ چندین بارتیراندازی شد.
او به بیمارستان برده شد،
اما چون لباس زنانه پوشیده بود،
نه در بخش مردان پذیرش شد
نه در بخش زنان.
گاهی چیزی که انتخاب می کنیم تا بپوشیم
می تواند حقیقتاً مرگ یا زندگی باشد.
و حتی در مرگ، گاهی فرصت انتخاب نداریم.
علیشاه آن روز فوت کرد
و به عنوان یک مرد به خاک سپرده شد.


این دنیا چگونه جهانی ست؟
خب، جایی است 
که طبیعی است که بترسی،
وحشت این نظاره شدن،
این خشونت علیه بدنمان و آنچه می‌پوشیم.
اما، ترس بزرگتر زمانی است که تسلیم شویم،
حل شویم
و یکی پس از دیگیری شروع به محو شدن کنیم،
هر چه این هم رنگ شدن غلط
طبیعی تر به نظر برسد،
این ظلم کمتر تکان دهنده احساس می‌شود.


برای بچه‌هایی که بزرگ می‌کنیم،
بی‌عدالتی امروز می‌تواند
روند عادی فردا شود.
آنها به آن عادت خواهند کرد،
و آنها هم ممکن است شروع کنند
به دیدن هر چیز متفاوتی به عنوان زشتی،
چیزی که باید نفرت انگیز باشد،
چیزی که باید نابود شود،
مانند نوری که خاموش می‌شود،
یکی یکی،
تا جاییکه تاریکی شیوه‌ای از زندگی می‌شود.
اما، اگر امروز من،
و سپس فردا تو،
و حتی بیشتر ما روزی،
اگر حقمان را در آغوش بگیریم
تا شبیه خودمان به نظر برسیم،
بعد در جهانی که با خشونت
سفید یک دست رنگ شده،
ما تبدیل به ذرات رنگی
می‌شویم که هل می‌دهند،
خیلی شبیه آن بیوه های ورینداوان.


چگونه پس از آن، با خیلی از ما،
نشانه یک اسلحه
می تواند کرار را انتخاب کند،
ملاله را،
علیشاه را؟
می‌توانند همه ما را بکشند؟


الان زمانی‌ست که باید برخیزیم،
که ایستادگی کنیم.
جاییکه یکپارچگی امنیت است،
با چیزی به سادگی لباسی که می پوشیم،
می‌توانیم هر نگاهی را
به سمت خودمان بکشانیم
تا بگوییم در این جهان
تفاوت‌هایی هست و همیشه خواهد بود.
به آن عادت کنید.
و این را بدون گفتن
حتی یک کلمه می‌توانیم بگوییم.
مُد می‌تواند زبانی برای اعتراض به ما بدهد.
می تواند به ما جرأت بدهد.
مُد می‌تواند عیناً ما را قادر سازد
که روی آستین‌هایمان شجاعت بپوشانیم.
پس بپوشیدش.
آن را مثل زره بپوشید.
بپوشیدش چون اهمیت دارد.
و بپوشیدش چون شما اهمیت دارید.


سپاسگزارم.


(تشویق)

