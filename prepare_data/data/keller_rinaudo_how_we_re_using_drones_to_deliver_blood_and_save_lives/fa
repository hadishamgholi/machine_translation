
اغلب مردم فکر می‌کنند
که قناوری‌های پیشرفته
هرگز در آفریقا آغاز نمی‌شود.
در عوض فکر می‌کنند که 
بهترین راه پیشرفت این قاره
فراهم کردن کمک‌ها و خدماتی است،
که قاره به فراهم آوردن آن‌ها قادر نیست.
پس زمانی که فناوری‌های پیشرفته مثل رباتیک
و هوش مصنوعی را می‌بینیم،
که در حال رشد سریع در 
جهان توسعه یافته‌اند،
همان افراد نگران این موضوع هستند
که آفریقای دورمانده از فناوری، عقب بماند.
این طرز فکر کاملاً غلط است.
بعنوان کارآفرین رباتیک زمان زیادی را
در آفریقا گذرانده‌ام.
در سال ۲۰۱۴ ما "زیپ لاین" را تاسیس کردیم،
شرکتی که از هواپیمای برقی خودکار
استفاده می‌کند؛
تا بنا به تقاضا به بیمارستانها
و مراکز سلامت دارو برساند.
سال پیش ما اولین سیستم تحویل خود کار
دنیا را راه اندازی کردیم،
که در سطح ملی کار می‌کرد.
و حدس بزنید چه پیش آمد؟
ما این کار را نه در آمریکا،
و نه در ژاپن،
و نه در اروپا انجام دادیم.
در حقیقت این رییس جمهور" پاول کگامه"
و وزارت سلامت رواندا بودند که
شرط بزرگی بر سر کارایی این فناوری بستند،
و قراردادی تجاری را امضا کردند
تا میزان زیادی خون را بر حسب تقاضا
در کشور انتقال دهند.
(تشویق حضار)
بله آن‌ها شایستهٔ تشویق هستند.
خب، چرا خون مهم است؟
رواندا بین ۶۰ تا ۸۰ هزار واحد خونی در سال
جمع آوری می‌کند.
پس محصولی است که وقتی
به آن نیاز دارید،
به معنای واقعی به آن نیاز دارید.
اما نگهداری خون نیز دشوار است؛
چرا که دوام آن بسیار کم است،
شرایط نگهداری متنوعی دارد،
و پیش‌بینی میزان تقاضا برای
انواع گروه‌های خونی پیش از اعلام
نیاز بیمار بسیار سخت است.
اما نکتهٔ جالب این است که
با استفاده از این فناوری،
رواندا توانسته میزان خون بیشتری را
جمع آوری کرده و
در زمان نیاز بیمار، در هر بیمارستان
یا مرکز سلامتی
در عرض ۲۰ تا ۳۰ دقیقه آن را فراهم کند.
می‌خواهید بدانید کارکرد آن چگونه است؟
(حضار) بله.
بسیار خب، به نظر باور نکردید. 
پس بهتر است خودتان ببینید.
اینجا مرکز توزیع است،
که ۲۰ کیلومتر دورتر از کیگالی واقع شده.
۹ ماه پیش اینجا مزرعهٔ ذرت بود
و ما با همراهی دولت رواندا
در طول دو هفته این مرکز را ساختیم.
پس زمانی که بیماری در وضعیت اورژانسی باشد،
دکتر یا پرستاری از آن بیمارستان می‌تواند
از طریق واتس اپ،
به ما اعلام نیاز کند.
و تیم ما سریعا وارد عمل می‌شود.
ما خونی که از مرکز ملی انتقال خون
دریافت کرده‌ایم را ازانبار‌های‌مان
بیرون آورده
و در سیستم بررسی می‌کنیم
تا وزارت بهداشت بدا‌ند که
خون به کجا منتقل می‌شود؛
و بعد آن را در هواپیماهای 
خودکاری به نام "زیپ"
که با باتری کار می‌کند،
بسته بندی می‌کنیم.
و زمانی که "زیپ" آماده‌ رفتن است،
سرعت آن را در عرض نیم ثانیه
از ۰ به ۱۰۰ افزایش می‌دهیم.
(تعجب حضار)
و از لحظهٔ رها شدنش از پرتاب کننده،
کاملاً خودکار عمل می‌کند.
(کنترل کننده‌ی انتقال هوایی در فیلم
"زیپ" را هدایت می‌کند.)
این کنترل کنندهٔ هواییما است که
درحال تماس با
فرودگاه بین المللی کیگالی می‌باشد.
و هنگامی که "زیپ" به بیمارستان می‌رسد،
حدود سی پا ارتفاع کم کرده
و بسته را پایین می‌اندازد.
ما از چتر کاغذی ساده استفاده می‌کنیم
-چیز‌های ساده همیشه بهترین هستند-
که باعث می‌شود بسته آرام وسالم
در هر زمان و مکانی
به زمین برسد.
درست شبیه یک سرویس؛
یک دقیقه قبل از رسیدن ما
پزشکان پیامی با این مضمون دریافت می‌کنند:
«بیایید بسته خود را دریافت کنید.»
(خنده‌)
و سپس،
(تشویق حضار)
پزشکان چیزی را دارند که برای نجات جان
بیمار نیاز است.
ما فقط تماشاگر تحویل بسته
از مرکز توزیع هستیم؛
این وسیله حدود ۵۰ کیلومتر
از ما فاصله دارد.
می‌توانیم تحویل بسته را در بیمارستان
بلافاصله ببینیم.
ممکن است متوجه سیگنال‌هایی شده باشید
که روی صفحهٔ نمایشگر ظاهر می‌شوند.
این سیگنال‌ها در واقع
داده‌هایی هستند
که از طریق شبکه‌های تلفنی
دریافت می‌کنیم.
این هواپیماها مانند تلفن همراه
سیم کارت دارند،
و از طریق شبکهٔ تلفنی
ارتباط برقرار می‌کنند،
تا درهر زمان به ما بگویند
کجا هستند و چه کار می‌کنند.
شاید باور نکنید
حتی برنامه خانواده‌ها را می‌خریم.
(خنده)
برای این وسایل،
زیرا اینگونه بهترین
امتیازات را می‌گیریم.
(خنده)
شوخی نمی‌کنم.
(خنده)
بنابراین امروزه ما حدود ۲۰ درصد
از ذخیرهٔ ملی خون رواندا را
به بیرون از کیگالی
نیز تحویل می‌دهیم.
به ۱۲ بیمارستان خدمات‌رسانی داریم،
و با سرعت زیادی درحال اضافه کردن
بیمارستان‌های دیگری به این شبکه هستیم.
همهٔ آن بیمارستان‌ها فقط از این طریق
خون دریافت می‌کنند،
و اکثرشان روزانه سفارشات زیادی
را ثبت می‌کنند.
و علتش این است:
در تمام انبار‌های لوازم پزشکی
همیشه در حال ایجاد تعادل بین
مواد هدررفته و مواد در دسترس هستند.
پس برای جلوگیری از هدر رفتن، 
باید همه چیز را یکجا نگه داری کرد.
در نتیجه زمانی‌ که بیماران در
وضعیت اورژانسی هستند،
گاهی محصول پزشکی مورد نیاز را ندارند.
اگر بخواهید مشکل دسترسی را حل کنید
میزان زیادی دارو را در بیمارستانها و
مراکز سلامت ذخیره می کنید،
و اکنون بیماران
داروی مورد نیاز را دارند.
اما در آخر مقدار زیادی دارو را هدر می‌دهید
که بسیار هزینه بر است.
نکته جالب این است که دولت رواندا
توانسته است
برای همیشه این چرخه را متوقف کند.
چون پزشکان می‌توانند
چیزی که نیاز دارند را فورا دریافت کنند،
میزان خون کمتری را در بیمارستان‌ها 
ذخیره می‌کنند.
بنابراین هرچند میزان استفاده از
محصولات خونی در بیمارستانهایی که به آن‌ها
خدمات رسانی می‌کنیم افزایش یافته،
در ۹ ماه گذشته هیچ واحد خونی در
هیچ یک از این بیمارستانها
فاسد نشده است.
(تشویق حضار)
این نتیجهٔ شگفت انگیزی است.
و هیچ مرکز سلامت دیگری روی کرهٔ زمین
به آن دست نیافته،
اما اینجا اتفاق افتاد.
اما واضح است زمانی که راجع به تحویل
فوری محصولات پزشکی حرف می‌زنیم،
مهمترین مسئله بیمار است.
بگذارید مثالی بزنم:
چند ماه پیش مادر ۲۴ ساله‌ای به یکی از
بیمارستان‌های ما آمد،
و با روش سزارین زایمان کرد.
ولی منجر به عوارضی شد
و شروع به خون ریزی کرد.
خوشبختانه پزشکان گروه خونی او را
که بوسیلهٔ
"زیپ لاین" بدست‌شان رسیده بود،
در دسترس داشتند.
و چند واحد خون به او تزریق کردند.
اما او حدود ۱۰ دقیقه بعد
شروع به خونریزی شدیدی کرد.
درچنین موردی در هربیمارستان دیگری هم،
زندگی این مادر شدیدا به خطر می‌افتاد.
اما خوشبختانه پزشکانی که
از او مراقبت می‌کردند،
فورا با مرکز توزیع ما تماس گرفته؛
و سفارشی اورژانسی ثبت کردند.
و تیم ما به طور پی در پی
سفارشات اورژانسی تحویل می‌داد.
آن‌ها نهایتا ۷ واحد گلبول قرمز،
۴ واحد پلاسما و ۲واحد
پلاکت خون، ارسال کردند.
چیزی که بیشتر از تمام خون موجود
در بدن یک فرد است.
و تمام این خون به او تزریق شد،
و پزشکان توانستند وضعیتش را
ثابت نگه دارند،
و او امروز صحیح و سالم است.
(تشویق حضار)
از زمان پرتاب حدود ۴۰۰ تحویل اورژانسی
مانند این داشته‌ایم،
و پشت همهٔ این موارد اورژانسی
چنین داستانی وجود دارد.
این‌ها تنها تعدادی از مادران هستند که
در چند ماه اخیر،
تزریقاتی مانند این داشته‌اند.
ما همیشه به یاد داریم وقتی به پزشکی
برای حفظ جان یک مادر کمک می‌کنیم،
نه تنها زندگی آن مادر را نجات می‌دهیم؛
بلکه به فرزندش کمک می‌کنیم
که بدون مادر بزرگ نشود.
(تشویق حضار)
بگذارید واضح بگویم:
خون ریزی پس از وضع حمل تنها مشکل رواندا یا
جهان در حال توسعه نیست،
بلکه یک مشکل جهانی است.
سلامت مادران چالشی فراگیر است.
تفاوت اصلی این است که
رواندا اولین کشوری بود
که از یک فناوری بنیادی
برای آن استفاده کرد.
و به همین دلیل این دیدگاه که آفریقا کشوری
عقب مانده است
و فناوری پیشرفته در آن کارایی ندارد
و به کمک احتیاج دارد،
کاملاً غلط است.
آفریقا خود می‌تواند مانع باشد.
این اقتصاد‌های کوچک، سریع و در حال توسعه
می‌توانند از اقتصاد‌های پیشرفته جلو بزنند.
و آن‌ها می‌توانند از نبود زیربنا‌های قدیمی
استفاده کرده،
تا به سمت سیستم‌های پیشرفته‌تر بروند.
در سال ۲۰۰۰،
اگر می‌گفتید که قرار است
شبکه‌های پیشزفته انتقال داده
کل آفریقا را فرا بگیرند،
مردم می‌گفتند که تو دیوانه‌ای!
و هنوز هیچکس پیش بینی نمی‌کرد که
آن شبکه‌ها قرار بود با چه سرعتی مردم را
بهم متصل کرده و به آن‌ها قدرت دهد.
امروزه ۴۴٪ از تولید خالص داخلی کنیا
از طریق M-pesa،
سامانه پرداخت موبایلی انجام میشود.
و نه تنها آن،
بلکه وسایل نقلیه خودکارمان هم
بر اساس شبکهٔ سلولی است.
طی چند سال آینده زمانی که از امکانات 
مراقبت سلامت خصوصی استفاده می‌کنیم،
از سامانهٔ پرداخت موبایلی هم
برای جمع آوری
دستمزد تحویل استفاده خواهیم کرد.
در نتیجه نوآوری موجب نوآوری‌های بیشتر
و بیشتر می‌شود.
و در همین حین،
اکثر مردم که در کشورهای پیشرفته
زندگی می‌کنند،
فکر می‌کنند که تحویل با هواپیمای بی‌سرنشین
غیرممکن است،
چه برسد به اجرایی شدن آن در
سطح ملی در آفریقای شرقی.
و واقعاً منظورم آفریقای شرقی است
نه تنها رواندا.
روز پنجشنبه، تنها چند روز پیش،
وزارت بهداشت تانزانیا اعلام کرد
که آن‌ها نیز قصد دارند از همین فناوری برای
تحویل فوری گسترهٔ متنوعی
از محصولات پزشکی، به ۱۰ میلیون
از مردم در دست نایافتنی‌ترین نقاط، 
استفاده کنند.
(تشویق حضار)
این در واقع قرار است بزرگترین سیستم
خودکار در جهان باشد.
برای اینکه بتوانید چگونگی آن را تصور کنید،
این یکی از اولین مراکز توزیع است.
می‌توانید تا شعاع ۷۵ کیلومتری
اطراف مرکز توزیع را ببینید،
و به ما کمک می‌کند به صدها بیمارستان
و مرکز سلامت روستایی
از طریق تنها یک مرکز توزیع
خدمات رسانی داشته باشیم.
اما برای خدمات رسانی به بیش از ۲۰٪ از
جمعیت تانزانیا،
به چندین مرکز توزیع نیاز خواهیم داشت.
در اصل به ۴ مرکز نیازمندیم.
و قرار است که ما از همین مراکز توزیع،
هرروزه صدها تحویل که منجر به
نجات جان مردم می‌شود، انجام دهیم،
و این سیستم به بیش از ۱,۰۰۰
مرکز تجهیزات سلامتی
و بیمارستان در حومه خدمات رسانی می‌کند.
پس درست است، آفریقای شرقی
بسیار سریع پیشرفت می‌کند؛
چیزی که من فکر می کنم
اغلب مردم نادیده می‌گیرند،
این است که این جهش‌ها موجب
دستاورد‌های چندبعدی می‌شوند.
مثلا رواندا، با سرمایه گذاری در این زیربنا
برای مراقبت از سلامت،
اکنون دارای شبکهٔ تجهیزات هوایی است
که می‌تواند جهت تسریع بخش‌های دیگر اقتصاد
مانند کشاورزی،
یا تجارت الکترونیک از آن استفاده کند.
حتی مهم‌تر از آن،
۱۰۰% افراد تیمی که ما در این مراکز توزیع
استخدام کرده‌ایم، محلی هستند.
این تیم رواندا است،
که گروهی از مهندسان و متصدیان
فوق العاده هستند.
آن‌ها تنها سیستم تحویل خودکار در دنیا را
که در سطح ملی کار می‌کند؛
اداره می‌کنند.
آن‌ها قادر به ادارهٔ چیزی بوده‌اند
که بزرگترین شرکت‌های فناوری در جهان
حتی نتوانسته اند آن را درک کنند.
پس آتها قهرمانان واقعی هستند.
(تشویق حضار)
آن‌ها قهرمانان حقیقی هستند.
ماموریت تیم ما فراهم کردن
دسترسی اولیه به دارو
به همهٔ ۷ میلیارد مردم روی این سیاره است،
فرقی ندارد که دسترسی به آن‌ها
چقدر دشوار است.
اغلب راجع به این ماموریت
به مردم می‌گوییم
و آنها می‌گویند، «لطف بزرگی می‌کنید،
بسیار بشر دوستانه است.»
نه!
بشر دوستی هیچ ارتباطی به این موضوع ندارد.
به دلیل قرارداد‌های تجاری که ما
با وزرای بهداشت امضا میکنیم،
این شبکه‌ها ۱۰۰% مداوم و قابل ارتقا هستند.
و دلیل آن که ما شدیدا در پی اصلاح
این باور غلط هستیم،
این است که کارآفرینی تنها نیرو
در تاریخ بشر است
که میلیون‌ها نفر را از فقر نجات داده است.
(تشویق حضار)
هیج میزان کمک خارجی قرار نیست
۲۵۰ میلیون
جوان آفریقایی را استخدام طولانی مدت کند.
و مشاغلی که این جوانان
۱۰ سال پیش داشته‌اند، اکنون
تا حد زیادی خودکار شده‌اند،
ویا بوسیلهٔ فناوری در حال
تغییرات اساسی هستند.
پس آن‌ها اکنون به دنبال مهارت‌های جدید،
و مزیت‌های رقابتی هستند.
آنها در پی استارت آپ‌ها هستند.
پس چرا استارت آپ‌های بیشتری برای
دست و پنجه نرم کردن با این مشکلات جهانی که
میلیاردها آدم دراقتصاد در حال توسعه
با آن مواجه‌اند، وجود ندارد؟
علتش این است که سرمایه گذاران
و کارآفرینان کاملاً نسبت به
این فرصت، بی توجه هستند.
ما فکر می‌کنیم این مشکلات در حیطه
مسئولیت سازمان‌های غیردولتی و دولت است،
نه شرکت‌های خصوصی.
این چیزی است که باید تغییر دهیم.
ممکن است متوجه شده باشید
که قسمتی از فیلمی که به شما
نشان دادم را جا انداختم.
اینکه هواپیماها زمانی که به مرکز توزیع
باز میگردند، چطور فرود می‌آیند؟
ممکن است برایتان واضح باشد که
هیچکدام ازهواپیماها دنده فرود ندارند.
همچنین در محل بهره برداری
باند پرواز نداریم.
پس باید بتوانیم سرعت هواپیما را
کاهش داده و
از حدود ۱۰۰ کیلومتر در ساعت
در‌عرض نیم ثانیه به صفر برسانیم.
و اینطور آن را انجام می‌دهیم
که از یک سیم با دقت سانتی متر
برای هدایت کردن آن
به هنگام ورودش استفاده می‌کنیم.
ما هواپیما را در آسمان گرفته،
و سپس آن را به آرامی روی یک
بالشتک بادشده می‌اندازیم.
این در اصل ترکیبی از یک
ناو هواپیمابر
و تشک بادی است.
(خنده حضار)
پس بگذارید به شما نشان دهم.
(خنده)
(تشویق حضار)
و شاید برایتان واضح باشد که چرا
می‌خواستم با این ویدئو تمام کنم.
می‌خواستم کودکان و نوجوانانی را
به شما نشان دهم
که هر روز پشت حصارها صف می‌کشند.
و پرتاب و فرودها را تشویق می‌کنند.
(خنده)
(تشویق حضار)
من گاهی زودتر در مرکز توزیع حاضر می‌شوم
بخاطر خستگی بعد از پرواز
حدودا یک ساعت قبل از اینکه
شروع به کار کنیم.
بچه‌هایی هستند که جایگاه خوبی
برای خودشان فراهم می‌کنند.
(خنده)
جلو رفته و از آن‌ها می‌پرسید،
«نظرت درباره‌ی هواپیماها چیست؟»
آن‌ها می‌گویند: اوه این
یک آمبولانس هوایی ست.
پس آن‌ها متوجه شده‌اند.
یعنی اینکه بیشتر از بزرگترها
متوجه شده‌اند.
خب پیش‌تر هم پرسیدم:
چه کسی قرار است طی ده سال آینده
در آفریقا شرکت فناوری‌های
متحول کننده بسازد؟
سرانجام، 
به عهدهٔ همین کودکان خواهد بود.
آن‌ها مهندسین رواندا و آفریقا هستند.
آن‌ها مهندسین آیندهٔ مشترکمان هستند.
اما تنها راه برای اینکه بتوانند آینده را
بسازند این است که ما بفهمیم،
شرکت‌هایی که دنیا را دگرگون می‌کنند
میتوانند در آفریقا ایجاد شوند،
و آن فناوری متحول کننده می‌تواند ابتدا
از اینجا شروع شود.
متشکرم.
(تشویق حضار)

