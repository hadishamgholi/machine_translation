
می‌خواهم کمی درمورد مقصد نهایی
تکنولوژی صحبت کنم.
و گاهی که تکنولوژی به طرف ما می‌آید،
مارو با داشته‌هایش غافلگیر می‌کند.
ولی در واقع، جنبه‌های زیادی از تکنولوژی
وجود دارد که
بسیار هم قابل پیش‌بینی است.
و به همین علت سیستمهای تکنولوژیکی
ازهر نوعی گرایشات خاصی دارند،
ضرورت‌ها و
گرایش هایی دارند.
و این گرایش‌ها دقیقا از
طبیعت علم فیزیک نشأت می‌گیرن،
از شیمی اتصالات، (مدارهای) سوئیچی،
و الکترون ها،
و این علوم، مدام الگوهایی
تکرارشونده می‌سازند.
و این الگوها، این گرایشات و
زمینه‌ها رو شکل می‌دهند.


می‌توانید به نوعی مثل جاذبه
به آن فکر کنید.
قطرات بارون رو تصور کنین
که روی یه دره می‌بارن.
مسیر هر قطره تا به داخل دره می‌رسد
غیرقابل‌ پیش‌بینی است.
نمی‌تونیم ببینیم به کجا می‌رود،
ولی جهت حرکتش کاملا مشخص است:
رو به پایین.
بنابراین، این گرایشات و الزامات بالفطره
در سیستم‌های تکنولوژیکی
در مقیاس بزرگ
سرنخ‌هایی از مقصد نهایی به ما می‌دهند.
خب در یک مقیاس کلی،
ساخت تلفن اجتناب‌ناپذیر بود،
ولی (موبایل) آی‌فون، نه.
اینترنت اجتناب‌ناپذیر بود،
ولی توییتر نه.


بنابراین، ما درحال‌حاضر
تمایلات و گرایشات زیادی داریم،
و فکر می‌کنم مهم‌ترین این نیازها
گرایش به هوشمندسازی هرچه بیش‌تر
اشیا است.
من بهش می‌گم ادراک‌سازی
— ساخت ادراک و شناخت—
که همون هوش مصنوعی
یا AI است.
و من فکر می‎کنم که این یکی از
تأثیرگذارترین تحولات،
روندها و پیشرفت‌های جامعه ما
در ۲۰ سال آینده خواهد بود.


و البته که همین حالا
هم انجام شده.
همین حالا هم هوش مصنوعی داریم،
که غالبا، در پشت صحنه
فعالیت می‌کند،
پشت پرده بیمارستان‌ها،
که در تشخیص نتایج اشعه اکس
بهتر از پزشک‌های انسانی عمل می‌کند.
در دفاتر قانونی،
برای بررسی مدارک قانونی
بهتر از متخصصان حقوق انسانی ظاهر می‌شود.
هوش مصنوعی عامل پرواز هواپیمایی است
که شما را به اینجا آورده است.
خلبان‌های انسان فقط ۷ تا ۸ دقیقه
پرواز رو کنترل می‌کنند.
بقیه عملیات را هوش مصنوعی
به عهده دارد.
و صدالبته در نت‌فلیکس و آمازون
هوش مصنوعی ست که در پشت‌صحنه
آن پیشنهادها را می‌دهد.


این ها چیزهایی است که امروز داریم.


والبته مثال محسوس تری نیز داریم:

شکست قهرمان انسانی بازی گو، توسط
رقیب هوش مصنوعی اش آلفا-گو می باشد.
اما این بیشتر از این چیزهاست.
اگر بازی کامپیوتری میکنید درواقع 
با هوش مصنوعی رقابت می‌کنید.
اما اخیرا، گوگل به هوش مصنوعی اش آموزش داد
که نحوه بازی کردن
بازی های کامپیوتری را فراگیرد.
درواقع، آموزش 
بازیهای کامپیوتری انجام شده بود،
اما آموزش به هوش مصنوعی جهت یادگیری 
اینکه چگونه آن را بازی کند، قدم بعدی بود.
این هوشمندگرایی مصنوعی است.
کاری که ما انجام میدهیم این است که
هوشمندگرایی مصنوعی
را هرروز باهوش تر می کنیم.


سه جنبه بر این روند کلی وجود دارد
که من فکر می کنم ناشناخته مانده اند؛
من فکرمیکنم ما در صورتی بهتر خواهیم فهمید
که این سه چیز را خوب بفهمیم.
فکر میکنم این چیزها باعث می شود که
هوش مصنوعی را بهتر پذیرا باشیم
زیرا تنها با پذیرفتن هوش مصنوعی است
که می شود هدایتش کرد.
در واقع می توانیم با استقبال از روند کلی،
جزئیات را هدایت کنیم.


خوب بگذارید به آن سه جنبه مختلف بپردازم.
اول اینکه: هوش خودمان درک بسیار کمی از
اینکه هوش چیست دارد.
ما متمایلیم که
به هوش از منظر تک بعدی بنگریم،
این شبیه یک صداست که
پیوسته بلند تر می شود.
آن با مقیاس های آی کیو شروع میشود.
شاید با یک آی کیوی پایین
در موش شروع می شود
و شاید آی کیوی شامپانزه ها بیشتر باشد
و شاید آی کیوی یک انسان احمق
بیشتر از شامپانزه باشد
و شاید یک انسان معمولی مثل من
و بعد شاید یک نابغه.
و این واحد هوش آی کیو
بزرگتر و بزرگتر می شود.
وکاملا اشتباه است
آن معنی هوش نیست —
در هرصورت معنای هوش انسانی هم نیست.
هوش ما مانند یک سمفونی
از نوت های مختلف موسیقی است
و هر یک از این نوت ها در یک
ساز مختلفی از شناخت نواخته می شوند.


گونه های زیادی از هوش در ذهن ما وجود دارد.
ما استدلال استقرایی داریم،
هوش هیجانی داریم،
هوش فضایی داریم؛
ما شاید ۱۰۰ نوع مختلف هوش داریم که باهم
در یکجا جمع می شوند،
و از نظر قوت در افراد مختلف
با هم فرق می کنند.
و البته اگر به حیوانات بپردازیم
آنها نیز شرایط دیگری دارند
سمفونی متفاوت دیگری از نوع دیگری هوش
و گاهی آن سازهای یکسان،
جزو اشتراکات ما با آنهاست.
آنها می توانند به طور یکسان فکر کنند،
اما شاید آرایش آنها متفاوت باشد،
و شاید آنها در بعضی موارد
از ما انسانها بهترند،
مثل حافظه بلند مدت در
سنجاب که شگفت انگیز است
که می تواند به یاد بیاورد که کجا 
دانه هایش را پنهان کرده است.
اما در موارد دیگری شاید
از ما ضعیف تر باشند.


زمانی که ما بسراغ
ماشینی کردن (هوش) می رویم،
ما آنها را به نحوه یکسانی
مهندسی خواهیم کرد،
طوری که گونه هوش آنها را
از خودمان بهتر خواهیم کرد
و خیلی ازآنها به حد ما هم نخواهند رسید
چون به آنها احتیاجی نیست.
خب ما این چیزها رو می گیریم،
این خوشه های مصنوعی را
و تنوع بیشتری از شناخت مصنوعی
را به هوش مصنوعی اضافه خواهیم کرد.
ما آنها را خیلی خاص خواهیم ساخت.


خب ماشین شما در علم حساب
از شما باهوش تر است،
جی پی اس شما در 
جهت یابی فضایی از شما باهوشتر است،
گوگل و بینگ در زمینه حافظه
درازمدت از شما باهوشترند.
و ما دوباره این گونه ها با
افکار مختلف را میگیریم
و آنها را در چیزی چون خودرو می گذاریم.
علت اینکه می خواهیم آنها را در خودرو
جاسازی کنیم تا خودش را براند،
به این خاطراست که مثل 
یک انسان رانندگی نخواهد کرد.
ماشین خودران مثل ما فکر نمیکند.
این ویژگی کلی آن است.
حواسش پرت نمی شود،
نگران نمیشود درباره وضعیت اینکه
گاز را روشن گذاشته یا نه!
یا اینکه آیا باید مدرکش 
را در اقتصاد می گرفت.
اون فقط رانندگی می کند.


(خنده حضار)


فقط رانندگی.باشه؟
و ما شاید آنها را اینگونه تبلیغ کنیم
یک ماشین ناخودآگاه،
آنها فاقد خودآگاهی هستند
آنها در مورد هیچ چیزی نگرانی ندارند،
حواسشان پرت نمی شود.


خب به طورکلی، کاری که میخواهیم بکنیم
این است که گونه های
مختلفی از تفکر را بسازیم.
و ما فضا را با آنها پرخواهیم کرد
از انواع ممکن تفکرهای همه گونه.
و در واقع شاید با مشکلاتی مواجه شویم
که آنقدر در علم و تجارت سخت هستند
که روش تفکر خود ما به عنوان انسان قادر
به حل این مشکلات نخواهد بود.
ممکن است به یک برنامه دو-گامی
نیاز داشته باشیم،
که (این برنامه)،
اختراع گونه های جدید تفکر است
که با استفاده از آن گونه های تفکر بتوانیم
این مشکلات بزرگ را حل کنیم،
مثلا (ابهامات) انرژی تاریک
یا گرانش کوانتومی.


کاری که داریم انجام می دهیم
ساختن هوش خارجی است.
حتی ممکن است به آن به عنوان
بیگانه مصنوعی تفکر کنید
از برخی جهات.
و آنها به ما کمک خواهند که متفاوت فکر کنیم
زیرا تفکر متفاوت، موتور خلاقیت
و ثروت و یک اقتصاد جدید است.


جنبه دوم این است که ما 
از هوش مصنوعی استفاده خواهیم کرد
تا اساساً دومین انقلاب صنعتی را رقم بزنیم.
اولین انقلاب صنعتی براساس
این واقعیت بود که
ما چیزی اختراع کردیم که بهش می گم
"قدرت مصنوعی"
قبل از آن،
در طول انقلاب کشاورزی،
هر چیزی که باید توسط نیروی انسانی
یا نیروی حیوانی ساخته می شد.
آن تنها راه انجام کارها در آن زمان بود.
بزرگترین نوآوری در زمان اتقلاب صنعتی،
بدست گرفتن نیروی بخار و سوخت های فسیلی بود
که این نیروی مصنوعی
را ایجاد کنیم تا بتوانیم
هر کاری که میخواهیم با آن بکنیم.
خب امروز وقتی درامتداد بزرگراه
رانندگی میکنید،
شما با تحریک یک سوئیچ به
۲۵۰ اسب فرمان میدهید —
به عبارتی ۲۵۰ اسب بخار —
که میتوانیم ازآن بهره ببریم برای ساخت
آسمان خراش ها، شهرها، جاده ها،
ساختن کارخانه هایی که مثل آب خوردن
مقدارزیادی صندلی ویخچال تولید کنند
چیزی که فراتر از قدرت و توانایی ماست.
و این قدرت مصنوعی میتواند 
از طریق شبکه ایی از سیم ها
به هر خانه، کارخانه و مزرعه توزیع شود،
و هر شخصی میتواند این قدرت مصنوعس را بخرد،
تنها با متصل شدن به آن.


خب این یک منبع خلاقیت هم بود،
زیرا یک کشاورز می توانست
یک تلمبه دستی داشته باشد،
و آنها با اضافه کردن این قدرت مصنوعی یا
به عبارتی "الکتریسیته"
میتوانستند، یک تلمبه الکترونیکی
داشته باشند.
و اگرشما آنرا هزاران و ده ها هزاربرابر
در نظر بگیرید
و این فرمولی بود که برای ما
انقلاب صنعتی را به ارمغان آورد.
همه چیزهایی که می بینم،
تمام این پیشرفتی که از آن لذت می بریم
از این واقعیت امده است که
ما انجامش داده ایم.


ما مثل همین کاررا با
هوش مصنوعی انجام خواهیم داد.
ما این نیروی جدید را
در شبکه ها توزیع خواهیم کرد
و حالا شما که یک تلمبه الکتریکی دارید.
میتونید به (ابزارآلات خود)
هوش مصنوعی اضافه کنید،
و شما حالا یک تلمبه
هوشمند خواهید داشت.
و آن ضرب در یک میلیون بار،
عامل ایجاد دومین انقلاب صنعتی خواهد بود.
خب حالا ماشینی که در امتداد بزرگراه می رود
علاوه بر قدرت ۲۵۰ اسب بخار،
۲۵۰ تا مغز نیز دارد.
این ماشین خودران است.
این یک کالا و
فایده جدیدی است.
هوش مصنوعی در شبکه ها — ابری —
جریان خواهد یافت
همانطوری که الکتریسیته جریان پیدا کرد.


پس هر چیزی را که برقی کردیم
حالا می توانیم هوشمند بکنیم.
و من پیشنهاد می دهم
که فرمول (ایجاد) ۱۰,۰۰۰ استارت‌آپ بعدی
خیلی خیلی آسونه،
به عبارتی شامل گرفتن هرچیزی
و اضافه کردن هوش مصنوعی به آن است.
این فرمولش است.
این کاری ست که می خواهیم انجام دهیم.
و این راهی است که از این طریق
دومین انقلاب صنعتی را رقم خواهیم زد.
و به هرحال، هم اکنون و در این لحظه
شما می توانید به گوگل وارد شده
و میتوانید هوش مصنوعی را با ۶ سنت،
(یا) ۱۰۰ بازدید، بخرید.
این الان موجود است.


خب پس جنبه سوم این
است که ما به هوش مصنوعی جسم بدهیم
و ربات ها را بسازیم.
و ربات ها،
بات هایی (برنامه هایی) خواهند بود
که کارهای بسیاری که ما اکنون
انجام داده ایم، را انجام خواهند داد.
یک کار متشکل از یکسری وظایف است،
پس آنها تعریف دوباره ای
به شغلهای ما خواهند داد
زیرا آنها قرار است که بخشی از 
وظایف شغلی ما را به عده بگیرند.
اما آنها گروه های جدیدی تشکیل خواهند داد،
گروه های کلی جدیدی از وظایف
که ما قبلا نمی دانستیم
که می خواهیم انجامشان دهیم.
آنها درواقع شغلهای جدیدی ایجاد خواهند کرد،
وظایف جدیدی که ما می خواهیم انجام شوند،
مثل اوتوماسیون که دسته ای از
چیزهای جدید را ایجاد کرد
که ما نمی دانستیم که به آنها نیاز هست
و حالا بدون آنها نمی توانیم زندگی کنیم
خب آنها نسبت به شغلهایی که در اختیار
می گیرند شغلهای بیشتری تولید خواهند کرد،
اما مهم این است که
وظایفی که به آنها محول می کنیم
وظایفی هستند که می توانند
به عنوان بهره وری تعریف می شوند.
اگر شما وظیفه ای را می‌توانید مشخص کنید،
چه دستی باشد چه مفهومی،
می تواند به عنوان بهره وری تلقی شود
که به بات ها تعلق دارد.
سودمندی به روبات ها تعلق دارد.
تنها چیزی که ما انسانها درش خوب هستیم
وقت تلف کردن است.


(خنده)


ما در چیزهایی که کارآمد نیستند خوب هستیم
علم ذاتا ناکارآمد است.
و براساس یک شکست بعد از
شکست دیگری به جلو می رود.
و براساس این واقعیت که شما آزمایشاتی 
میسازید که کار نمی کنند پیش می رود،
در غیراین صورت شما یاد نمی گیرید.
توسط این واقعیت به پیش می رود
که بهره وری زیادی در آن نیست.
نوآوری در تعریف ناکارآمد است،
زیرا ما نمونه های اولیه ای می سازیم،
زیرا ما چیزهایی را آزمایش می کنیم 
که کار نمی کنند و شکست می خورند.
اکتشاف ذاتا ناکارآمد است.
هنر کارآمد نیست.
روابط انسانی هم کارآمد نیستند.
اینها تمام چیزهایی است
که به سمتشان متمایل خواهیم شد،
زیرا آنها کارآمد نیستند.
کارآمدی فقط مال ربات هاست.
ما یاد خواهیم گرفت که چگونه
در کنار این هوش مصنوعی کار کنیم.
زیرا آنها به گونه ای متفاوت
از ما فکر می کنند.


زمانی که (هوش مصنوعی) deep blue،
قهرمان شطرنج دنیا را شکست داد،
مردم فکر کردند که کار شطرنج به پایان رسید.
اما معلوم شد که امروز بهترین
شطرنج باز دنیا
یک هوش مصنوعی نیست
و یک انسان هم نیست
بلکه ترکیبی از همکاری یک انسان
با هوش مصنوعی است.
بهتر تشخیص پزشکی،
یک پزشک (انسانی) یا یک هوش مصنوعی نیست
بلکه محصول همکاری این دوتاست.
ما با این هوش مصنوعی کار خواهیم کرد
و من فکر می کنم که شما در آینده
براساس این حقوق خواهید گرفت
که تا چه حد خوب می توانید
با این بات ها کارکنید.
خب این سومین هست.
که آنها متفاوت هستند
و سودمند هستند
و چیزهایی هستند که ما قرارهست
باهاشون کارکنیم نه برضدشان.
ما با اونها کار خواهیم کرد نه بر ضدآنها.


خب، آینده:
این ما را به کجا می برد؟
فکر می کنم ۲۵سال آینده، 
آنها به گذشته نگاه خواهند کرد
و به دانش ما از هوش مصنوعی
نگاه خواهند کرد و خواهند گفت،
"شما هوش مصنوعی نداشتید.
در واقع، شما حتی اینترنت هم نداشتید،
در مقایسه با چیزی که ما در
۲۵ سال آینده خواهیم داشت."
هنوز هیچ متخصص هوش مصنوعی ای نداریم.
پول زیادی صرف آن می شود،
میلیاردها دلار دارد خرج آن می شود؛
یک بیزینس بزرگ است،
اما هیچ متخصصی در مقایسه با چیزی
که در 20 سال آینده خواهیم دانست، نیست.
خب ما هنوز در ابتدای راه هستیم،
در ساعات اولیه آن.
در ساعات اولیه اینترنت،
در ساعت اولیه آنچیزی که خواهد آمد.
محبوب ترین محصول
هوش مصنوعی در ۲۰ سال آینده،
که همه از ان استفاده خواهند کرد،
هنوز اختراع نشده است.
این به این معنی است که
شما هنوز عقب مانده نیستید.


ممنون.


(خنده)


(تشویق)

