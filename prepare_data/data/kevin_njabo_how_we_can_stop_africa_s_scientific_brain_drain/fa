
تعداد زیادی از ما که به توسعه پایدار
و معاش مردم بومی اهمیت می‌دهیم
به خاطر دلایل عمیقا شخصی‌ است.


من در کشور کامرون بزرگ شدم،
کشوری با زیبایی مسحور‌کننده و
گوناگونی زیستی غنی،
که از حکمرانی ضعیف، تخریب محیط زیست
و فقر رنج می‌برد.
در کودکی، اغلب به مالاریا مبتلا بودم، 
چیزی که امروز هم در کودکان کشور‌های جنوبی
صحرای بزرگ آفریقا دیده می‌شود-
تا امروز، هر ساله بیش از یک میلیون انسان
به دلیل ابتلا به مالاریا از بین رفته‌اند،
بیشتر آنها کودکان زیر پنج سال،
و ۹۰ درصدشان در کشور‌های جنوبی
صحرای بزرگ آفریقا هستند.


وقتی که هجده ساله بودم، 
کامرون را در جست‌و‌جوی
فرصت‌های بهتر آموزشی ترک کردم.
در آن دوران، فقط یک دانشگاه در
کامرون وجود داشت،
اما کشور همسایه، نیجریه، فرصت‌هایی 
به کامرونی‌های
انگلیسی تبار می‌داد
تا در رشته‌های مختلف آموزش ببینند.
پس من به آنجا رفتم،
اما فارغ‌التحصیلی به عنوان اکولوژیست
در نیجریه هم
حتی چالش بزرگتری بود.
بنابراین وقتی برای دوره دکتری،

از طرف دانشگاه بوستون بورس گرفتم،
پس آفریقا را ترک کردم.


مایوس‌کننده است که ببینید
با همهٔ چالش‌ها، استعدادها
و مهارت‌هایی
که در قاره آفریقا داریم،
می‌خواهیم برای حل مشکلات‌مان،
از متخصصان غربی که

برای مدت کوتاهی اقامت می‌کنند، 
استفاده کنیم
و با فرستادن بهترین و باهوش‌ترین‌ها، 
خارج از آفریقا
این قاره را وابسته به کمک‌های دائم
دیگران کرده‌ایم.


بعد از اتمام آموزش در دانشگاه بوستون،
به تیم تحقیقاتی‌ "موسسه
محیط زیست و پایداری"

دانشگاه کالیفرنیا پیوستم، 
به خاطر شهرت
این موسسه در انجام تحقیق 
و توسعهٔ سیاست‌ها
و برنامه‌هایی که جان 
میلیون‌ها انسان در
جهان را نجات می‌دهد،
از جمله کشور‌های در حال توسعه.
و ثابت شده که به ازای
برگشت هر آفریقایی آموزش‌دیده
به خانه
نه شغل جدید در بخش‌های رسمی و
غیررسمی ایجاد شده است.
خب به عنوان بخشی از برنامه ما جهت 
باهم ساختن آفریقایی پایدار،
در حال اجرای طرحی چندگانه
برای توسعه موسسه Congo Basin،
بعنوان یک مرکزی دائمی هستیم،
جایی که آفریقایی‌ها می‌توانند با مشارکت
محققان بین‌المللی کار کنند،
اما با استفاده از راهکار‌های آنها
برای حل مشکلاتی که دارند.
ما از رویکرد بین‌رشته‌ای خود
استفاده می‌کنیم که نشان دهیم
چگونه دانشگاهها، سمن‌ها
و شرکت‌های خصوصی
می‌توانند در توسعه بین‌المللی شریک شوند.
پس به جای به کار گرفتن متخصصان غربی
که برای مدت کوتاهی می‌مانند،
در پی حضور دائمی افراد در آفریقا هستیم،
با ارائه خدمات حمل‌و‌نقل و اقامت
و توسعه پروژه‌های همکاری بینِ
آفریقایی‌ها و محققان بین‌المللی.


این به دانش‌آموزانی مثل میشل فرصت داد
در آفریقا آموزشی با کیفیت ببینند.
میشل در حال حاضر در 
آزمایشگاه‌های ما کار می‌کند
تا برای دورهٔ دکتری تاثیرات تغییرات اقلیمی
بر حشرات را بررسی کند
و الان هم مجوز حضور در دوره 
فلوشیپ پسادکتری را دارد.
که ماندگاری او در آفریقا را
میسر خواهد کرد.
همچنین از طریق برنامه کمکِ منطقه‌ای ما،
دکتر بنگا ابیودن، دانشمند جوان نیجریه‌ای،
در دوره پسادکتری
با "بنیاد توسعه حرفه‌ای"
در دانشگاه کِیپ غربی در آفریقای جنوبی
و دانشگاه کالیفرنیا می‌تواند
به طور همزمان کار کند
و تاثیرات تنوع آب‌و‌هوایی
و تغییر نحوهٔ انتقال مالاریا
در آفریقا را بررسی کند.
در واقع ،بنگا الان
در حال توسعهٔ مدل‌هایی است
که به عنوان یک سیستم هشدار زودهنگام
استفاده خواهد شد
تا انتقال مالاریا در آفریقا را 
پیش‌بینی کند.


پس به جای فرستادن بهترین و باهوش‌ترین
افراد خود به بیرون از آفریقا،
اقدام به تربیت و حمایت از استعدادهایِ
بومی آفریقا کردیم.
به طور مثال، دکتر اریک فُکم،
مثل من، در آمریکا آموزش دیده
و به کامرون بازگشته بود. اما موفق به
دریافت کمک هزینه تحصیلی نشده بود،
و این قضیه، شرایط را برای به کار بستن
و یادگیری دانشی که می‌دانست 
توانایی آن را دارد، به شدت سخت کرده بود.
وقتی که اریک را دیدم،
او در آستانه برگشتن به آمریکا بود،
اما او را متقاعد کردیم که با
موسسه Congo Basin
شروع به همکاری کند.
امروز، آزمایشگاه او در "بویه"
بیش از شش کمک هزینه همکاری
با محققان آمریکایی و اروپایی داده است،
از چهارده دانشجوی تحصیلات تکمیلی، 
که نه نفر آن‌ها زن هستند، حمایت می‌کند
همه در حال انجام پژوهش‌های پیشرو هستند،
در حال مطالعهٔ تنوع زیستی از منظر
تغییرات اقلیمی،
سلامت انسان و تغذیه هستند.


(تشویق حضار)


پس به جای معتقد بودن به ایده‌هایی
که آفریقا از دیگران کمک مالی بگیرد،
از رویکرد بین‌رشته‌ای‌ خود
جهت توانمندی آفریقایی‌ها
استفاده کردیم، تا 
راهکار‌های خودشان را بیابند.
اکنون در حال کار کردن با
گروه‌ها و دانشجویان بومی،
کارآفرینی آمریکایی،
و دانشمندانی از آمریکا و آفریقا هستیم
تا راهی برای پرورش پایدار آبنوس،
سخت‌چوبِ نمادین آفریقا بیابیم.
چوب‌ آبنوس، مثل بیشتر سخت‌چوبان آفریقایی، 
برای ساخت الوار استفاده می‌شود،
اما خیلی کم در مورد اکولوژی
آن‌ها می‌دانیم،
چه چیزی آن‌ها را می‌پراکند،
چگونه به مدت هشتاد تا دویست سال
در جنگل‌ها دوام می‌آورند.
این آروین است،
یک دانشجوی دکتری که در آزمایشگاه‌های
ما کار می‌کند،
در حال انجام پروژه‌ای پیشرفته
در حوزه کشت بافت است.
آروین در دستان خود
اولین درخت آبنوس را نگه داشته 
که کاملاً از بافت‌ها ساخته شده‌اند.
این کار در آفریقا بی‌سابقه است.
اکنون می‌توان الوار آفریقایی را
از بافت‌های مختلف گیاه
مثل - برگها، ساقه‌ها و ریشه‌ها- تولید کرد
به علاوه تولید کردن آن‌ها از بذر
که روش جدید کار بسیار سختی ست.


(تشویق حضار)


اینگونه بقیهٔ دانشجویان انواعی از
آبنوس‌هایی
که آروین در آزمایشگاه
شناسایی می‌کند را جهت پیوند زدن
استفاده می‌کنند تا نهال تولید کنند،
و با گروه‌های محلی همکاری می‌کنند
تا با کمک هم و با استفاده
از رویکرد کشت ما، 
آبنوس را با گونه‌هایی از درختِ
میوه بومی در باغات متنوعشان تولید کنند،
به موجب این قضیه، کشاورزان را دعوت می‌کنیم
تا نوع درخت خود را در
زمینهای‌شان انتخاب کنند.
پس علاوه بر آبنوس، آن گونه‌هایی
که خود کشاورزان
انتخاب می‌کنند، تولید خواهد شد
که با استفاده از تکنیک‌های مدرن
ما یکپارچه شده‌
با سیستم‌های کاربری زمین‌شان است،
تا کشاورزان از این
محصولات بهره ببرند
درحالیکه درختان آبنوس رشد
کرده و بالغ می‌شوند.


امروز ما ۱۵,۰۰۰نهال آبنوس
در کامرون کاشته‌ایم،
و برای اولین بار،
آبنوس از وسط یک جنگل بکر
برداشت نخواهد شد.
این الگوی ما برای
دیگر سخت‌چوبان آفریقاست،
و در حال توسعه این مدل هستیم
برای ماهون، بوبینگا
و سایر سخت‌چوب‌های ارزشمند.


اگر این مثالها وقتی که هجده ساله بودم
وجود داشتند،
هرگز کشور را ترک نکرده بودم،
اما به خاطر طرح‌های موسسه
Congo Basin،
بر می‌گردم،
ولی نه به تنهایی.
من با خودم دانشمندان، کارآفرینان، 
و دانشجویانِ غربی
را خواهم آورد،
بهترین علوم از بهترین دانشگاه‌های جهان،
برای کار و زندگی کردن در آفریقا.


همهٔ ما نیازمند گسترش این رویکرد بومی، 
قدرتمند و توانمند کننده هستیم.
تاکنون تعدادی دانشگاه و سمن به عنوان همکار
کنار ما هستند.
در نظر داریم با ساخت امکانات

دوستدار محیط زیست فضا‌های آزمایشگاهی
کنونی‌ را توسعه دهیم
و با افزودن تعداد بیشتری خانه و
امکانات همایش
رویکرد دراز مدت منضبطی را
ترویج دهیم.
من می‌خواهم فرصت‌های بیشتری به
دانشمندان جوان آفریقایی بدهم
و این کار را با استفاده از شبکه‌ای
از هفده پایگاه تحقیقاتی"سازمان 
بین‌المللی کشاورزی حاره‌ای" در
کل کشور‌های جنوبی
صحرای بزرگ آفریقا انجام خواهم داد.


شرایط به نفع ما تغییر کرده است…
و امیدوارم این تغییرات ادامه‌دار باشند،
تا تعداد بیشتری از ملت‌های آفریقایی
مثل ساحل عاج، تانزانیا و سنگال در میان
کشورهای با سریع‌ترین
رشد اقتصادی باشند
که می‌تواند فرصت‌های بیشتری
برای سرمایه‌گذاری بخش خصوصی جذب کند.
ما می‌خواهیم فرصت‌های بیشتری
به پژوهشگران آفریقایی بدهیم،
و من منتظر دیدن روزی‌ هستم
که باهوش‌ترین آفریقایی‌ها
در قاره بمانند
و آموزش‌های با کیفیتی
از طریق طرح‌هایی مثل موسسه
Congo basin ببینند،
و وقتی این گونه شود،
آفریقایی‌ها در مسیر حل مشکلات
خود قرار خواهند گرفت
و ۵۰ سال بعد، امیدوارم کسی سخنرانی در TED
داشته باشد
در مورد اینکه چگونه مهاجرت نخبگان غربی را
متوقف کنیم که برای کار و زندگی در آفریقا
کشور خود را ترک کرده‌اند.


(تشویق حضار)


متشکرم.


(تشویق حضار)

