
امروز چند تصمیم درباره شما،
یا این هفته، یا امسال،
توسط هوش مصنوعی گرفته شده؟
کار من ساختن هوش مصنوعی است
رک بگویم از آن خوره‌ها هستم.
و چون خوره هستم،
هرجایی که خبر تازه‌ای بشنوم
از اینکه هوش مصنوعی
همه کار‌هایمان را می‌دزدد،
یا ربات‌ها واقعا شهروند کشور می‌شوند،
من کسی هستم که دوستان و هواداران
به او پیغام می‌دهند
و ترسشان از آینده را عنوان می‌کنند.


این را همه‌ جا می‌بینیم.
این ترس رسانه‌ای که فرمان‌روایان
رباتیک ما دارند پیروز می‌شوند.
می‌شود هالیوود را بخاطرش سرزنش کرد.
اما در واقع، این مشکلی نیست
که باید رویش تمرکز کنیم.
یک خطر مهمتر وجود دارد،
خطری بزرگتر با هوش مصنوعی،
که باید اول تصحیحش کرد.
پس به این سوال بر می‌گردیم:
امروز هوش مصنوعی
چند تصمیم درباره‌ات گرفته؟
و چند‌تای آنها
بر مبنای جنسیت،
نژاد یا پیشینه‌ات بوده؟


دائما از الگوریتم‌ها
در تصمیم‌گیری از اینکه که هستیم
و چه می‌خواهیم استفاده می‌شود.
بعضی از خانم‌های حاضر
در اینجا می‌دانند از چه صحبت می‌کنم
اگر شما هم مجبور بودید
آن تبلیغات آزمایش بارداری را
روزی هزار بار روی یو‌تیوب ببینید.
یا اگر روزی تبلیغات
کلینیک‌های بارور‌سازی را
روی فیس‌بوک دیده بودید.
یا در مورد من دفتر‌خانه‌های ازدواج هندی‌ها


(خنده حضار)


اما از هوش مصنوعی فقط برای تصمیم گیری
در باره اینکه چه محصولی بخریم
یا کدام برنامه تلویزیونی را
می‌ببینیم استفاده نمی‌شود.
دوست دارم احساس شما را در مورد
کسانی که به این چیز‌ها فکر کرده‌اند بدانم:
«سیاه‌پوست‌ها یا لاتین تبار‌ها
کمتر احتمال دارد تا وامشان را
سر وقت تسویه کنند.»
«کسی که نامش جان باشد
احتمالا برنامه نویس بهتری است
از کسی که نامش مِری است.»
«یک مرد سیاه احتمال بیشتری دارد
که یک جرم را چند بار مرتکب شود.»
احتمالا فکر می‌کنید که،
«عجب، خیلی جنسیتی،
و تبعیض گرایانه است،» درسته؟
این‌ها واقعا تصمیم‌هایی است
که هوش مصنوعی همین اخیرا گرفته است،
بر مبنای تمایلاتی که از ما یاد گرفته،
از انسانها.
هوش مصنوعی برای کمک به تصمیم‌گیری
برای انجام یک مصاحبه شغلی استفاده می‌شده؛
چقدر برای بیمه ماشین پرداخت می‌کنی؛
رتبه اعتباری‌ات چقدر خوب است؛
و در بازبینی سالانه کارایی،
چه رتبه‌ای می‌گیری.
اما همه این تصمیم‌ها
بر مبنای فرضیاتی در مورد هویت ما،
نژاد ما، جنسیت ما و سن ما گرفته می‌شود.
چطور اتفاق می‌افتد؟


فرض کنید که هوش مصنوعی
می‌خواهد به مدیر استخدامی‌ کمک کند
تا یک راهبر فنی دیگر برای شرکت پیدا کند.
تا حالا این مدیر بیشتر
مردان را استخدام می‌کرده.
پس هوش مصنوعی یاد گرفته که احتمال اینکه
مردها برنامه نویس بشوند بیشتر است.
و از اینجا تا مرحله بعد تنها یک قدم است:
مردها از زنها برنامه‌نویس‌‌های بهتری هستند.
ما هوش مصنوعی را
به تمایلات خودمان تجهیز کردیم.
و حالا، او خودش کاندیدا‌های
زن را حذف می‌کند.
ببین اگر یک مسئول استخدام
مرد این کار را می‌کرد،
ناراحت می‌شدیم، اجازه نمی‌دادیم.
این نوع از تبعیض‌های جنسیتی درست نیست.
با این همه حالا، هوش مصنوعی
از قانون هم بالاتر رفته،
چون ماشین تصمیم می‌گیرد.
این تنها نیست.


ما در رابطه با هوش مصنوعی
هم تمایلات خودمان را وارد می کنیم.
معمولا چقدر از دستیار‌های صوتی مانند
سیری، اَلکسا یا کورتانا استفاده می‌کنید؟
همه آنها دو چیز مشترک دارند:
اول، هیچوقت اسمم را درست نمی‌گویند،
و دوم، همه‌شان زن هستند.
طراحی شده‌اند تا مطیع و خدمتگذارمان باشند،
چراغ‌هایتان را خاموش روشن کنند،
خریدتان را سفارش بدهند.
هوش مصنوعی مذکر هم داریم،
اما قرار بوده تا قوی‌تر باشند،
مثل واتسون از آی بی ام،
که تصمیم‌های تجاری می‌گیرد،
انیشتین از سیلزفورس،
یا راس که وکیل ربات است.
بیچاره ربات‌ها، حتی آنها هم دچار
تبعیض جنسی شغلی هستند.


(خنده حضار)


حالا فکر کنید که چطور 
این دو با هم ترکیب می‌شوند
و روی کودکی که در جهان اطراف
هوش مصنوعی بزرگ می‌شود اثر می‌گذارند.
تحقیقی روی یک پروژه در مدرسه انجام شده
و آنها عکس مدیر عامل را
با گوگل جستجو کرده‌اند.
و الگوریتم به آنها بیشتر
تصویر مردان را نشان داده است.
بعد آنها دستیار شخصی را
با گوگل جستجو کردند.
و همانطور که حدس می‌زنید،
بیشتر تصویر زن‌ها را نشان می‌دهد.
بعد خواستند تا موسیقی
پخش کند و غذا سفارش بدهند،
و حالا دارند سر دستیار
صوتی زن داد می‌زنند.
این فناوری‌ها را بعضی از درخشان‌ترین
اندیشمندان ما خلق می‌کنند.
فناوری که می‌توانستند
به هر شکلی که می‌خواهند خلق کنند.
اما خواستند تا آن را به شکل منشی‌های
سریال «مَد من» دهه ۱۹۵۰ بسازند.
چه عالی!


اما نگران نباشید.
قرار نیست صحبتم با گفتن اینکه
ما به سوی ماشین‌های جنسیتی،
نژاد پرستانه می‌رویم تمام شود.
خبر خوب درباره هوش مصنوعی
اینکه کاملا در اختیار خودمان است.
ما باید ارزش‌های صحیح،
اخلاقیات درست را به آن آموزش دهیم.
می‌توانیم سه کار انجام دهیم.
اول، می‌شود از تمایلات خودمان
و تمایلات ماشین‌های اطرافمان آگاه باشیم.
دوم، مطمئن شویم که گروهی
با افکار متنوع این فناوری را می‌سازند.
و سوم، باید تجربیاتی متنوع برایش
ایجاد کنیم تا از آن یاد بگیرد.
می‌توانم در دو مورد اول
از تجربه خودم برایتان بگویم.
اگر کارتان فناوری باشد
و شبیه مارک زاکربرگ
یا ایلان ماسک نباشید،
کمی زندگی برایتان سخت است،
توانایی‌هایتان زیر سوال است.


مثالی می‌آورم،
مثل خیلی از برنامه نویس‌ها،
اغلب عضو انجمن‌های آنلاین فناوری می‌شوم
و اطلاعاتم را برای کمک
به دیگران به اشتراک می‌گذارم.
فهمیدم که،
اگر به عنوان خودم وارد شوم،
با عکس خودم، اسم خودم،
معمولا سوال‌ها یا نظراتی
مثل این را می‌گیرم:
«چرا فکر می‌کنی واجد شرایط
صحبت در مورد هوش مصنوعی هستی؟»
«چرا فکر می‌کنی که
یادگیری ماشینی را می‌دانی؟»
پس من هم مثل شما، پروفایل جدیدی ساختم،
و این دفعه به جای عکس خودم،
عکس یک گربه با موتور جت را گذاشتم.
و اسمی را انتخاب کردم
که جنسیتم را نشان ندهد.
احتمالا فهمیده‌اید که به کجا می‌رسم، نه؟
خوب این بار، هیچکدام از آن پیام‌های
از موضع بالا در مورد تواناییم را نگرفتم
و واقعا توانستم کار‌هایی انجام دهم.
و دوستان این خیلی بد است.
من از ۱۵ سالگی روبات می‌سازم،
و چندین مدرک در علوم رایانه دارم،
و هنوز باید جنسیتم را مخفی کنم
تا کارم جدی گرفته شود.


اینجا چه خبر است؟
آیا مردان در فناوری از زنان بهترند؟
تحقیق دیگری می‌گوید
که برنامه نویسان زنی که مثل
من جنسیتشان را مخفی می‌کنند،
برنامه‌هایشان چهار درصد بیشتر
از مردان پذیرفته می‌شود.
پس ربطی به استعداد ندارد.
مربوط به نخبه‌گرایی در هوش مصنوعی است
که می‌گوید یک برنامه نویس
باید شکل خاصی باشد.
کاری که واقعا باید انجام دهیم
تا هوش مصنوعی را بهتر کنیم
این است که آدمهایی با سوابق
متفاوت را کنار هم قرار دهیم.
افرادی را می‌خواهیم که بتوانند
بنویسند و داستان بگویند
تا بتوانیم شخصیت‌های هوش مصنوعی را بسازیم.
آدمهایی می‌خواهیم که مشکلات را حل کنند،
آدمهایی می‌خواهیم
که با چالش‌های مختلف مواجه باشند
و ما به افرادی نیاز داریم تا بگویند
که کدام مسائل واقعا باید حل شوند
و کمک کنند تا راه‌هایی برای
حل آنها توسط فناوری پیدا کنیم.
چون، وقتی افرادی
با سوابق مختلف کنار هم قرار گیرند،
وقتی چیز‌‌ها را به شکل صحیحی بسازیم،
دیگر محدودیتی نخواهیم داشت.


و می‌خواهم با صحبت در این باره تمام کنم.
ربات‌های نژاد‌پرست کم شوند، ماشین‌هایی
که کار‌هایمان را می‌گیرند باید کم شوند —
و آنهایی که فناوری واقعا
برایمان می‌آورد بیشتر شوند.
درست است بخشی از انرژی
در دنیای هوش مصنوعی،
در جهان فناوری
صرف تبلیغاتی می‌شود
که در این جریان می‌بینید.
اما بیشتر آن برای بهتر شدن
جهان صرف می‌شود.
به زنی باردار در جمهوری
دموکراتیک کنگو توجه کنید،
که باید ۱۷ ساعت تا نزدیکترین
کلینیک زنان پیاده راه برود
برای معاینه.
چه می‌شد اگر می‌توانست
توسط تلفنش معاینه شود؟
یا فکر کنید هوش مصنوعی
می‌تواند چه کاری
برای یکی از هر سه زن در آفریقای جنوبی
که دچار خشونت‌های
خانوادگی هستند انجام دهد.
اگر بلند صحبت کردن امن نباشد،
می‌توانند از هوش مصنوعی
برای فعال کردن اخطار استفاده کنند،
و راهنمایی مالی و قانونی بگیرند.
این‌ها مثال‌هایی واقعی از پروژه‌هایی است
که افرادی، مثل خودم،
با استفاده از هوش مصنوعی،
همین حالا رویش کار می‌کنند.


مطمئنم که ظرف چند روز آینده داستانی خبری
از تهدید وجودی اینکه،
رباتها می‌آیند و کارهایتان را
می‌گیرند خواهیم داشت.


(خنده حضار)


و وقتی چیزی شبیه این اتفاق بیفتد،
می‌دانم که همین پیام
نگرانی از آینده را می‌گیرم.
اما بی‌نهایت در مورد این فناوری مثبت هستم.
این فرصتی برای تبدیل دوباره جهان
به مکانی خیلی بیشتر برابر است.
اما برای این کار باید
به شکلی صحیح آن را شروع کنیم.
ما به افرادی با جنسیت‌ها،
نژاد‌ها و سوابق مختلف نیاز داریم.
نیاز داریم تا زنان سازنده باشند
نه ماشین‌هایی که خواسته‌های
سازندگان را انجام می‌دهند.
باید به دقت فکر کنیم
که چه چیزی به ماشین‌ها می‌آموزیم،
چه اطلاعاتی به آنها می‌دهیم،
تا آنها فقط اشتباهات
گذشته ما را تکرار نکنند.
امیدوارم که بعد از رفتنم
شما به دو چیز فکر کنید.
اول، امیدوارم که
به تمایلات امروز فکر نکنید.
و بار بعدی که از روی تبلیغی عبور می‌کنید
که فکر می‌کند شما به
کلینیک‌های باروری علاقه‌‌مندید
یا وب‌سایت‌های شرط بندی،
فکر کنید و بیاد آورید
که همین تکنولوژی فرض می‌کند
که مرد سیاه‌پوست قانون‌شکن است.
یا اینکه زنها احتمال بیشتری دارد
که دستیار شوند تا مدیرعامل.
و امیدوارم که به یادتان بیاورد
باید کاری در موردش انجام دهیم.


و دوم،
امیدوارم در باره این واقعیت فکر کنید
که نیازی نیست تا ظاهری خاص
یا سابقه‌ای ویژه در
مهندسی یا فناوری داشته باشید
تا هوش مصنوعی خلق کنید.
که نیروی خالق العاده‌ای
برای آینده‌مان خواهد بود.
نیازی نیست شبیه مارک زاکربرگ باشید.
می‌توانید شکل من باشید.
و این بر عهده همه ما در این سالن است
تا دولت‌ها و شرکت‌ها را قانع کنیم
تا فناوری هوش مصنوعی را برای همه بسازند،
حتی آنهایی که مرزی هستند.
و برای ما تا همه آموزش ببینند
در مورد این فناوری فوق‌العاده آینده.
چون اگر این کار را انجام دهیم،
تازه تنها به لایه سطحی چیزی رسیده‌ایم
که با هوش‌مصنوعی می‌توانیم انجام دهیم.


متشکرم.


(تشویق حضار)

