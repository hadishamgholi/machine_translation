
اوت سال ۲۰۰۹ بود که خبر دو رسوایی
بزرگ، در دفترم پیچید.
اولی، این بود که شهردار محبوب دیترویت
دستگیر، محکوم و زندانی شد.
دومی هم آزمایشگاه جرم‌شناسی
پلیس دیترویت را تعطیل کرد.
من فکر نمی کردم اتفاق
دیگری هم بتواند بیفتد.
تا این که تلفن زنگ زد.


(خنده حضار)


رییس واحد قربانیان خاص من
آن طرف خط نفسش بند آمده بود و می‌گفت :
«رییس ، باور نمی‌کنید شاهد چه چیزی بودم.»
من از روی غریزه حدس زدم که دیترویت در شرفِ
رسوایی دیگری برای سومین بار 
در کمی بیش از یک سال است.
برای همین احساس کردم
معده‌ام به شدت می سوزد...


به من گفت برای بازدید جایی
رفته که فکر می‌کرده
انبار متروکه نگهداری 
مدارک پلیس دیترویت است؛
در آن محل، ۱۱,۳۴۱ کیت تجاوز
تست نشده رها شده پیدا کردند.
برخی به دهه ۱۹۸۰ بر می‌گشت.
و برخی از آنها الان بیش از ۴۰
سال قدمت دارند.
کیسه‌های زباله مشکی و بشکه‌های بنزین
از این کیت‌ها سرریز شده بودند و
هر کیت، نشان‌دهنده یک قربانی تجاوز بود،
اغلب زن یا دختر،
که از یک تجاوز جنسی 
خشونت بار رنج برده بود.
هرکدام داوطلبانه یک فرایند چند
ساعته کیت تجاوز را تحمل کرده بود،
فقط به این امید که بتوان با نتیجه‌اش
متجاوز را پیدا کرد.
ولی هیچ کدام از آن ۱۱،۳۴۱ نفر نمی‌دانست
این کیت‌ها هیچ‌وقت تست نمی‌شوند.


نمی‌توانم بگویم به چه حالی درآمدم...اوه..
این را هم بگویم که،
در خلال این مدت ۴۰ سال،
این جانی‌ها بدون هیچ مجازاتی
به آزارهایشان ادامه می‌دادند.
توان ندارم برایتان توصیف کنم
چقدر خشمگین و عصبانی شدم
من خودم هم قربانی تجاوز جنسی بودم،
ده‌ها سال پیش،
وقتی دانشجوی حقوق بودم.
مادر سه دختر هم هستم، یکی ۲۱ ساله
است و دو دوقلوی ۹ ساله هم دارم.
حتی خیلی بیشتر هم 
تکان خوردم وقتی فهمیدم
قدیمی‌ترینِ این کیت‌ها،
یکی از همه قدیمی‌تر ها،
برمی‌گشت به یک دختر هشت ساله.
ماجرا را برایتان خواهم‌ گفت،
ولی اسم این دختر را ناتاشا می گذارم.


۲ ژانویه ۱۹۹۰، ناتاشا 
خانه بود که یک مرد در زد.
این مرد محله را می‌شناخت و از رفت
و آمدهای خانوادگی منزل ناتاشا خبر داشت،
ولی ناتاشا او را نمی‌شناخت.
این مرد به ناتاشا گفت مادربزرگت،
(تنها کسی که به عنوان مادر می‌شناخت)،
تصادف بدی کرده
و روی کاناپه خانه من دراز
کشیده و تو را می‌خواهد.
ناتاشا نگران مادربزرگش
شد و با آن مرد رفت..


ولی همه می‌دانیم که آنجا
مادربزرگی در کار نبود.
وقتی با ناتاشای هشت ساله تنها شد،

تجاوز وحشیانه‌اش
را شروع کرد.
او با دهان، انگشت و
آلتش به ناتاشا تجاوز کرد.
و حتی آلتش رو به زور
در دهان ناتاشا گذاشت.
وقتی کارش تمام شد، به ناتاشا
دستور داد لباس‌هایش را بپوشد،
خودش هم لباس پوشید،
و به صورت ناتاشا چشم بند زد.
بعد ناتاشا را پیاده برد به محوطه 
یک کارخانه، در حومه آن محله.

اول چشم بند را برداشت،
بعد پرسید از آنجا راه خانه‌اش
را بلد است؟
و وقتی ناتاشا گفت
بله، رهایش کرد ورفت.


تجاوز به ناتاشا، 
بلافاصله گزارش شد.
و یک فرایند کیت تجاوز انجام شد.
در حالی که این فرایند، زنان 
بزرگسال را هم می‌ترساند و ناراحت می‌کند.
تصور کنید یک کلاس دومی کوچک
که هنوز موهایش را دم موشی می‌بست و
فکر می‌کرد بابانوئل وجود دارد،
در این فرایند چه زجری کشیده است.
کیت ناتاشا بیست و شش سال توی

آن انبار متروک خاک خورد.


پاملای۱۹ ساله —
من به او پاملا می‌گویم،
اسمش واقعا این نبود..
نوزده ساله بود وبعد از دیدن دوست پسرش،
پیاده در خیابان راه می‌رفت.
او را از پشت سر گرفتند و
احساس کرد یک تفنگ به سمتش نشانه رفته‌اند.
به یک خانه متروک و اتاق خوابی
پر از زباله برده شد،
هر بار که سعی کرد مقاومتی کند،
آن مرد توی سر و صورتش زد.
و به طرز وحشیانه‌ای
در کف آن اتاق پر از زباله
به او تجاوز کرد.
وقتی کارش تمتم شد،
لباس‌هایش را پوشید،
پول‌های پاملا
را برداشت ورفت.


پاملا هم درست بعد از آن،
تجاوز را گزارش کرد.
او هم یک فرایند کیت تجاوز را طی کرد.
مثل ناتاشا، کیت پاملا
هم ۱۵ سال آنجا ماند.
مجرمینی مانند آنهایی که به ناتاشا و
پاملا تجاوز کردند، معمولا آثاری از
DNA خود را در صحنه جرم باقی می‌گذارند.
ولی برای یک قربانی تجاوز،
صحنه جرم، بدن خودش است.
خیلی‌ها حاضر می شوند در این فرایند کیت 
تجاوز شرکت کنند که ساعتها طول می کشد
و باید هر سانت و هر گوشه بدنشان
دقیقا بعد از یک تجاوز جنسی خشونت‌بار،
جستجو و چک و عکسبرداری شود.


افراد به این دلیل خواستار گذراندن
این فرایند کیت تجاوز می‌شوند
که پزشک قانونی بتواند
از طریق بررسی این کیت،
پروفایل ژنتیکی را که کمک به دستگیری
متجاوزشان می‌کند ایجاد کند.
این پروفایل بعد از ایجاد،
وارد CODIS می‌شود؛ به این امید
که پروفایل متناظرش پیدا شود.
CODIS شامل پروفایل‌های DNA
افرادی است که بازداشت و/یا محکوم شده‌اند.
در اصل اگر یک پروفایل ساخته 
و وارد CODIS شود،
می‌تواند کمک کند هویت یک متجاوز در
عرض چند دقیقه مشخص شود.
CODIS نام اختصاری سیستم 
نشانه گذاری DNA هاست.


حالا چه‌طور این اتفاق افتاد؟
دیترویت پولی در بساط نداشت.
موقعی که این کیت‌ها پیدا شد ، برای تستِ
هر کدام، نیاز به ۱۵۰۰ دلار بود.
حالا خودتان حساب کنید
هزینه کل چقدر می‌شد.
همچنین،
در عرض چهار سال از پیدا
شدن این کیت‌ها در سال ۲۰۰۹،
دیترویت بزرگترین شهر ایالات متحده بود،
که اعلام ورشکستگی کرد.
نمی‌دانستیم چه کار کنیم.


غیر از آن،
شروع کردیم به مطالعه و تحقیق
که این مساله چطور اتفاق افتاده.
فهمیدیم فقط مسائل مالی نبوده است.
بلکه این چند ده سالی که کیت‌ها در این 
انبار متروک خاک می‌خوردند،
چند بار ریاست پلیس عوض شده و هر‌‌ کدام
اولویت‌ها و دغدغه‌های
اصلی شان متفاوت بوده.
کلا به طرز عجیبی آموزش مامورین

جرایم جنسی در اداره پلیس ناکافی بوده.
کمبود نیرو همیشه یکی از مشکلات بوده،
و مشکلات دیگری هم داشته‌اند.
وقتی قربانیان برای گزارش جرم می‌آمدند
سرزنش همیشگی آنها هم جزء ماجرا بوده.
این فرهنگ تجاوز جنسی است.
و همین فرهنگ باعث می‌شده کسی که
مورد تجاوز وحشیانه قرار گرفته،
حتی مسخره هم شود
و دیگر پرونده‌اش را پیگیری نکند.


نتیجه نهایی این که، تمام آن 
۱۱،۳۴۱ کیت آنجا در یک قفسه ماندند.
من شفافیت می‌خواستم.
از خودم پرسیدم چه‌طور می‌توانیم
جلوی همچین وضعیتی را بگیریم؟
من نمی‌خواهم برای این موضوع تلاش 
کنم و بعد پنج یا ده سال باز ببینیم
وضعیت همین است.


آن زمان، ماموران پلیس
اختیار تام داشتند تعیین کنند
کیت‌های تجاوزی که
در حوزه قضایی آنهاست،
تست شوند یا نه یا چه زمانی تست شوند.
این باید تغییر می‌کرد.
باید اختیار این تصمیم‌گیری از
نیروهای پلیس گرفته و قوانین
ایالتی‌ تصویب می‌شدند
که تضمین کنند هر کیت تجاوز مربوط 
به یک قربانی، بعد از ارائه به قانون
بلافاصله تست می‌شود.


می‌دانستم باید سیستمی باشد که افراد درگیر
را به سهم خودشان صادق و معتمد
نگه‌دارد
و در هر زمان بدانیم این کیت‌های تجاوز کجا هستند.


پاسخ ساده بود.
به همه صدها هزار و بلکه میلیونها
بسته فکر کنید
که هر روز به وسیله یک شرکت
حمل و نقل جا به جا می شود.
اینها اسکن و پیگیری می‌شوند، از زمانی که
در مخزن انبار می شوند،
در همه پیچ و خمی که طی می‌کنند
تا لحظه‌ای که به دست خریدار
می‌رسند، مشخص است که
هر لحظه درچه وضعیتی هستند و کجا هستند.
چرا این کار برای کیت‌های تجاوز نشود؟


به هیج وجه نمی‌خواستم
دوباره کاری شود.
پس با UPS تماس گرفتم.
بعد از دو هفته
که از اولین جلسه ما با UPS گذشت،
آنها یک برنامه مفصّل ارائه دادند؛
که تمام افراد درگیر این
ماجرا را شامل می‌شد
ماموران پلیس، دادستان‌ها، امکانات پزشکی،
پرستاران پزشک قانونی، بیمارستان‌ها،
پرسنل آزمایشگاه و وکلای قربانیان،
می‌توانستند در هر زمان، مطلع باشند 
کیت‌های تجاوز کجا هستند.
یک تیم متخصص در
ناحیه دیترویت پخش کردند که
با تمام دست اندرکاران موضوع حرف زدند
و یک برنامه درست کردند،
طول عمر یک کیت تجاوز را از زمانی
که جمع‌آوری می‌شود و شکل می‌گیرد،
در آزمایشگاه تست می‌شود و به
پرسنل پلیس بر می‌گردد مطالعه کردند.


یک پورتال اینترنتی هم ایجاد کردند که همه
افراد درگیر می‌توانستند
در آن چک کنند در هر لحظه،
یک کیت تجاوز خاص، کجاست.
UPS تکنولوژی که می‌خواستیم را داشت
و می‌دانست چه‌طور از آن برای
حل مشکل ما استفاده کند،
ولی ما نمی‌دانستیم.
ما... ما...
یعنی UPS و دفتر دادستانی..


(خنده حضار)


مرحله آزمایشی برنامه را در
دیترویت به راه انداختیم.
این فرایند را از ۲۸
ژانویه ۲۰۱۵ آغاز کردیم
و تا ۲۵ می ۲۰۱۵ ادامه دادیم.
و در خلال این مدت...در نظر
داشته باشید آنهایی که پیدا 
کرده بودیم را نمی‌گویم
چون آنها از قبل ذخیره شده بودند..
از کیت‌های جدیدی که از ۲۸ ژانویه 
۲۰۱۵ به بعد ایجاد شدند حرف می زنم؛
می‌دانستیم هر کیت تجاوز کجاست.
در طول ۱۶ ماه که این پروژه ادامه
داشت، حتی یک کیت را هم گم نکردیم.
حتی یکی.
می‌دانستیم تمامشان کجا هستند.


(تشویق حضار)


پروژه ادامه داشت تا زمانی که توجه مقامات
منتخب فرمانداری ایالت میشیگان
به آنچه UPS و دفتر
من با هم انجام می دادند
معطوف شد.
و تصمیم گرفتند که از بودجه ایالتی برای
ایجاد یک سیستم ردیابی گسترده استفاده کنند.
نه فقط در دیترویت..
بلکه برای کل ایالت.
امیدواریم این سیستم به
زودی شروع به کار کند.


ولی من از کار با UPS بسیار لذت بردم.
من عاشق نوآوری و سرعت کارشان شدم.
از رسیدنشان به ایده‌ای برای حل یک مشکل
روزمره رایج که راه حل ساده‌ای داشت
بسیار لذت بردم.
پس، بعد از کار با آنها،
فهمیدم حتی با یک شرکت
که روی یک مشکل کار کند،
می‌توان پیشرفت خوبی داشت.


الان نه سال می‌شود که
مشغول این کار هستیم.
و نه سال پیش بود که آن
کیت‌های تجاوز را
از آن انبار نجات دادیم.
بعد از آن، انبار
بسته و تعطیل شد.
ولی تمام آن کیت‌ها یا تست شدند
یا در مراحل نهایی تست هستند.
هنوز برای تعقیب آن پرونده‌ها
راه درازی در پیش داریم،
ولی مشکل کیت‌های تجاوز
از لحاظ تست، حل شد.


تا ۲۸ ژوئیه ۲۰۱۸،
سیستم CODIS به ما ۲۶۰۰ نفر 
مظنون شناسایی شده را نشان داد.
فقط در خلال همین پروژه 
ما ۸۶۱ نفر متجاوز جنسی
زنجیره‌ای شناسایی کردیم.
این یعنی ۸۶۱ متهم بالقوه.
که در طول مدت این پروژه، دو
بار یا بیشتر تجاوز کرده بودند.
۵۰ تا ۷۵ نفرشان، 
۱۰ تا ۱۵ تجاوز
فقط در یک شهر
یک ایالت داشتند.


همچنین، نتایجی که از CODIS داریم،
و به صحنه‌های جرم مربوط می‌شوند،
با ۴۰ ایالت امریکا ارتباط دارند.
از پنجاه ایالت، چهل تا به تست
کیت‌های ما ارتباط دارند.
از آلاسکا تا فلوریدا
و از مین تا جنوبی ترین
بخش‌های کالیفرنیا
یافته‌های CODIS را شامل می شود.


ناتاشا الان ۳۶ ساله است.
وقتی شنید با کیت‌های تجاوز مشغول
به کار شدیم، با دفترم، دفتر دادستانیِ
وین کانتی تماس گرفت.

کیت ناتاشا بالاخره تست شد و
"پل وارویک" را شناسایی کرد.
در خلال مدتی که گذشته بود، پل وارویک
به دو زن دیگر هم تجاوز کرده بود که یکی
از آنها در ایالت کلرادو بود.
الان پل وارویک دوران محکومیتش را در
زندان ایالتی میشیگان میگذراند،
او باید از ۱۵ تا ۴۰ سال زندانی باشد.


(تشویق حضار)


کیت پاملا هم تست شد.
کیت پاملا هم منجر به تشخیص هویت شد.
درCODIS یک تطابق پیدا شد..
و منجر به تشخیص هویت
برنارد پترسون شد.
در طول این مدت، برنارد پترسون
به ۱۰ زن دیگر هم تجاوز کرده بود.
هر کدامشان یک فرایند کیت
تجاوز را گذرانده بود
و هرکدام از این کیت‌ها سال‌ها در همان
قفسه کنار کیت پاملا خاک خورده بود.
برنارد پترسون در حال حاضر 

در زندان ایالتی میشیگان در حال گذراندن
دوران محکومیتش است..
۶۰ تا ۹۰ سال..
و ۹۰ تا ۱۲۵ سال،
برای تجاوزهایی که مرتکب شده است.


(تشویق حضار)


هنوز راه درازی در پیش داریم.
و نومیدانه به دنبال حمایت
بخش خصوصی هستیم.
و کمک تکنولوژی را نیز برای
ایجاد سیستم‌های مدیریت اطلاعات
می‌خواهیم که
بتوانیم با هم حرف بزنیم
و نگذاریم این جانی‌ها بدون مجازات شدن،
تجاوز کنند، صدمه بزنند و بکشند.
همچنین از بین شما، نیاز به کمک کسانی
سابقه بازاریابی و تبلیغات دارند، داریم.
به شما نیاز داریم، خیلی بهتان نیاز داریم،
برای بچه‌هایمان و بقیه مردم،
کمپین‌هایی درست کنیم که گوش بدهند،
و بتوانیم جلوی فرهنگ تجاوز را بگیریم،
نگذاریم قربانیان تجاوز به‌خاطر اتفاقی که
برایشان افتاده است، بترسند جلو بیایند.


همان‌طور که گفتم، UPS یک شرکت بود.
آنها با ابتکارشان به ما کمک کردند،
و نحوه ردیابی کیت‌های
تجاوز را متحول کردند.
هر جنبه زندگی ما ردیابی می‌شود
هر علاقه و هر احساسی،
سوابق خرید، گشتن در اینترنت،
خواندن و مطالعه کردن،
کل تاریخچه استفاده‌مان از اینترنت
این روزها ردیابی می‌شود.
اگر بتوانیم فعالیت‌ها و رفت و آمدهای
مجرمینی که مرتکب جنایت می‌شوند را
ردیابی کنیم چه؟
همان‌طور که هر جنبه 
زندگیمان ردیابی می‌شود.


در سال ۲۰۱۵، کاخ سفیدِ اوباما،
وزارت دادگستری،
تعداد کیتهای تجاوز رها
شده در سراسر کشور را
۴۰۰،۰۰۰ تا اعلام کرد.
چهارصد هزار تا .
این یک اپیدمی ملّی است.
می دانیم خیلی از آن کیت‌ها کجا هستند.


تستمان نشان داد
که به زنان وقتی توی ماشین یا منتظر
دوستانشان یا در مسیر محل‌کارشان بودند،
وقتی از سرکار به خانه 
برمی‌گشتند، تجاوز شده بود.
در پمپ بنزین‌ها، در مراکز خرید ....
و حتی وقتی تست این کیت‌ها شروع شد،
یکی از اولین موارد ما این بود که
یک مرد از پنجره وارد شده
و رفته بود توی تخت زنی که دو بچه‌اش کنارش
خوابیده بودند و به او تجاوز کرده بود.
کنار دو تا بچه‌اش به او تجاوز کرده بود.


هر وقت یک قربانی تجاوز که به
خاطر بررسی پرونده‌اش، یا مصاحبه
با دادستان،
و آمادگی برای دادگاهش
به دفتر می‌آید،
به چشمانش نگاه می‌کنم و با خودم می‌گویم
راهی بود که او یکی از 
قربانیان تجاوز نباشد،
چاره‌ای وجود داشت که او قربانی نباشد..
و شاید واقعا اگر کیت‌ها به موقع
تست می‌شدند آنها قربانی نشده بودند.
دنیا چند پاملای دیگر دارد؟
چند ناتاشای دیگر در دنیا هست؟
شاید هیچ‌ وقت نفهمیم..
ولی آنچه قطعا می‌دانم
این است که تکنولوژی‌ را داریم،
بلدیم چطور به
کارش ببریم
و شما می‌توانید کمک کنید مشکل تلنبار شدن
و تست نشدن کیت‌های تجاوز را حل کنیم.


ممنونم.


( تشویق حضار)

