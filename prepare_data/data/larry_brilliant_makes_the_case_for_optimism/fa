
می خوام تصویر خودم از دنیا و مشکلات و فرصت هایی
که باهاشون روبرو هستیم رو به شما ارائه کنم،
و بعد بپرسم که آیا باید خوش بین باشیم یا بدبین.
سپس یه رازی رو باهاتون در میون می گذارم که دلیل ابتلام به خوش بینی لاعلاج هست.
بذارید با فیلمی از ال گور آغاز کنیم که ممکنه پیشتر دیده باشید.
همه ی شما فیلم "حقیقت ناراحت کننده" رو دیدید. این یه خورده ناراحت کننده ترهست.


(فیلم): مرد: ... پرسش های بی نهایت خطرناک.
چراکه با دانش کنونی خود، نمی دانیم چه اتفاقی خواهد افتاد.
حتی همین الان، بشر ممکن است ناخواسته در حال دگرگونی آب و هوای دنیا
از طریق پسماندهای تمدن خود باشد.
ما با دفع سالانه بیش از شش میلیارد تن دی اکسید کربن —
گازی که گرمای خورشید را جذب می کند —
از کارخانه ها و خودروهایمان،
باعث گرمایش هرچه بیشتر جو می شویم.
این چیز بدیست؟
محاسبات نشون می دن که اندکی افزایش دمای زمین
باعث آب شدن یخ های قطب می شه.
و اگر این اتفاق بیفته، دریایی داخلی بخش های زیادی از دره می سی سی پی رو پر می کنه.
گردشگران می تونند با قایق های کف شیشه ای ، برج های غرق شده ی میامی
رو زیر ۴۵ متر آب استوایی تماشا کنند.
چراکه در مورد آب و هوا، ما نه تنها با نیروهایی سروکار داریم که بسیار گوناگون ترند
از آنچه یک فیزیکدان اتمی با آن روبروست، بلکه با خود زندگی سروکار داریم.


لری بریلینت: آیا باید از اینکه ۵۰ سال آگاهی ازپیش ما اینقدر کم
بازدهی داشته خوشحال باشیم یا ناراحت؟
خب، پاسخ در واقع بستگی به اهداف شما دارد.
و من همیشه برای تعیین هدفم به جادوی گاندی رجوع می کنم.
وقتی از مهاتما گاندی پرسیدند
"چطور می دونید گام بعدی که می خواهید بردارید، درست است
یا غلط؟" پاسخ داد "چهره ی فقیرترین
و آسیب پذیرترین انسانی رو که تا حالا شانس برخورد باهاش رو داشتی، به یاد بیار،
و از خود بپرس آیا گام بعدی که می خوای برداری به سود اونه یا نه.
و اگر پاسخ مثبته، اون کار رو بکن، وگرنه تجدید نظر کن."


برای ما که در این اتاقیم، اون چیزی که باید در نظر بگیریم، فقیرترین و آسیب پذیرترین انسان نیست،
بلکه جامعه، فرهنگ و خود دنیاست.
و روند اوضاع برای افرادی که در حاشیه ی جامعه قرار دارند،
آنان که فقیرترین هستند و آسیب پذیرتریند،
منجر به موجه شدن بدبینی می شود.
اما دعویی در دفاع از خوش بینی نیز متصور است.
بذارید هر دو رو مورد بررسی قرار بدیم. اما نخست، روندهای کلان.
سیستم جوی با دو سه درجه افزایش دما روبروست
که باعث بالا آمدن سطح دریاها و رسوب نمک در چاه ها و روی زمین می شه
و این در کنار رشد جمعیت،
آسیبی نامتناسب به فقیرترین ها و آسیب پذیرترین اقشار می رسونه.
گرچه ما از بمب جمعیتی «پال ارلیش» جان سالم بدر بردیم
و آنگونه که او پیش بینی کرده بود، ۲۰ میلیارد جمعیت در این دهه نخواهیم داشت،
اما تغذیه ی ما برابر با ۲۰ میلیارد نفر است.
و چنان مصرف می کنیم که افزایش جمعیت از ۶/۵ به ۹/۵ میلیارد
در دوران نوه هامان، باز هم اقشار فقیر و آسیب پذیر را
بطور نامتناسب متضرر خواهد ساخت.


بهمین دلیل است که آنان به شهرها مهاجرت می کنند.
بهمین دلیل است که درماه ژوئن امسال، جمعیت شهرنشین
و زاغه نشین ما از مرز ۵۱ درصد گذشت.
مناطق روستایی دیگر به اندازه ی گذشته محصول تولید نمی کنند.
انقلاب سبز هیچگاه به آفریقا نرسید.
و با بیابان سازی، طوفان شن، صحرای گبی و اوگادن،
از هر هکتار زمین حتی به اندازه ی ۱۵ سال پیش هم
نمی توانیم محصول برداشت کنیم.


پس انسانها بیش از پیش به تغذیه از حیوانات روی می آورند.
آفریقایی ها در سال گذشته ۶۰۰ میلیون حیوان وحشی
برابر با دو میلیارد کیلوگرم گوشت حیوانات وحشی خوردند.
و هر کیلوگرم از این گوشت حاوی صدها هزار ویروس جدید بود
که هرگز ثبت نشده اند و از نقشه ی ژنتیکیشان نا آگاهیم.
از قابلیتشان برای بروز بیماری های فراگیر بی خبریم،
اما کاملا مستعد بیماری های انسان و دام و بیماری های واگیردار جدیدیم.


نیز، با رشد انفجار گونه فن آوری روبروییم.
بسیاری از ما از این رشد سود می بریم. اما چنین پیشرفتی یک سوی تاریک هم دارد
— مانند پیدایش سلاح های بیولوژیک و فن آوریی که باعث اختلاف نظر شده
به خشم، نفرت و احساس به حاشیه رانده شدن، دامن می زند.
و در واقع، با گسترش جهانی شدن —
که برنده های بزرگ و بازنده های بزرگ تری دارد
— دنیا امروزه شاید متنوع تر و ناعادلانه تر از هر زمان دیگری در تاریخ است.


یک درصد از ما صاحب ۴۰ درصد کالاها و خدمات است.
چه پیش خواهد آمد اگر یک میلیارد انسانی که امروز با کمتر از یک دلار در روز زندگی خود را می گذرانند
در 30 سال آتی به سه میلیارد افزایش یابند؟
آن یک درصد حتی از بیش از ۴۰ درصد کالاها
و خدمات بهره خواهند برد. نه به این دلیل که داراتر شده اند،
بلکه به این دلیل که مابقی دنیا بسیار فقیرتر گشته.
هفته ی پیش بیل کلینتون در مراسم جوایز TED گفت
"وضعیت کنونی بی سابقه، نامساوی، ناعادلانه و ناپایدار است."


بنابراین دلایل زیادی برای بدبینی وجود دارند.
دارفور، در اصل، یک جنگ منابع است.
پارسال در چین ۸۵٫۰۰۰ شورش رخ داد،
یعنی ۲۳۰ شورش در هر روز، که نیازمند دخالت پلیس و ارتش بود.
بسیاری از این شورش ها بخاطر منابع بودند.
ما با شمار و بعد بی سابقه ای از مصایب دست به گریبانیم.
برخی از آنها مربوط به آب و هوا می شوند و برخی دیگر به حقوق بشر و بیماری های فراگیر.
و H5N1 و آنفولانزای مرغی تنها پیش درآمد ناچیزی هستند
از بیماری هایی که در حال پیدایشند. دنیا، دنیایی ناپایدار است.
و برخلاف دنیای ناپایدار گذشته، این ناپایداری از طریق یوتیوب به همگان مخابره می شود،
و همگان از طریق تلویزیون دیجیتال و تلفن همراه به آن دسترسی خواهند داشت.
این منجر به چی خواهد شد؟
بعضی ها رو به خشم در خواهد آورد و به خشونت های دینی و فرقه ای و تروریسم خواهد کشاند.
در برخی دیگر هم منجر به واپس زدگی، پوچ گرایی و مادی گرایی می شه.
و ما کنش گران اجتماعی و کارآفرینان رو چی؟
آیا با دیدن این روندها، دلسرد می شیم یا انرژی تازه ای می گیریم؟


بیایید به یک مورد، مورد بنگلادش، بنگریم.
نخست اینکه حتی اگر انتشار دی اکسید کربن همین امروز قطع بشه،
گرمایش جهانی ادامه خواهد یافت.
و حتی با وجود گرمایش جهانی — اگر بتونید این خط های آبی رو ببینید،
خط مقطع نشون می ده که حتی اگر انتشار گازهای گلخانه ای همین امروز متوقف بشه،
بالا آمدن سطح دریا در دهه های آتی همچنان ادامه خواهد یافت.
۵۰ تا ۷۵ سانتیمتر حداقل افزایشی است که می توان در بهترین حالت برای سطح دریا امید داشت،
حال آنکه تا ۱۰ برابر این رقم نیز متصور است.
چنین افزایشی چه به روز بنگلادش خواهد آورد؟ بذارید یه نگاهی بندازیم.
این بنگلادش است.
۷۰ درصد بنگلادش در ارتفاعی کمتر از پنج فوت از سطح دریا قرار داره.
بیایید بریم بالاتر و نگاهی به هیمالیا بندازیم.
و با هم آب شدن یخ ها رو در نتیجه ی گرمایش جهانی مشاهده کنیم. آب فراوانی سرازیر می شه،
و منطقه ی جنگل زدایی شده، اینجا در تارای، قادر به جذب سیلاب نخواهد بود،
چراکه درخت ها مانند نی آب های اضافه ی فصلی را می مکند.
حالا از طریق کالی گنداکی، به جنوب بنگریم.
فکر کنم بسیاری از شما در این منطقه راه پیمایی کرده اید.
با هم مسیر رو به سمت پایین می ریم و نگاهی به بنگلادش میندازیم
تا ببینیم تاثیر افزایش دوگانه ی آب
از شمال، و دریاهای جنوبی که سطحشان در حال بالا آمدن است، چه خواهد بود.
این ها پنج رودخانه ای هستند که بنگلادش رو تغذیه می کنند.
حال بیایید از جنوب به شمال به پستی ها و بلندی ها نگاه کنیم.
حداقل ۵۰ تا ۱۰۰ سانتیمتر افزایش سطح دریا،
بهمراه جریان های فزاینده از هیمالیا. ببینید چه اتفاقی میفته.
انتظار می ره در چنین حالتی حدود ۱۰۰ میلیون پناهجو به
هند و چین مهاجرت کنند.
این مشکلی است که یک کشور با آن روبروست.


اما اگر به جهان بنگرید، هرجا در سراسر دنیا که زمین های پست
و پرجمعیت نزدیک دریا وجود دارند،
می بینید که بالا آمدن سطح دریا، روش زندگیمان را به چالش خواهد کشید.
و صحرای آفریقا و حتی سان فرانسیسکوی خودمان هم از جمله ی این مناطقند.
ما همه با هم در این مصیبت سهیمیم.
این چیزی نیست که در نقطه ای دوردست برای مردمی که نمی شناسیم اتفاق بیفتد.
گرمایش زمین پدیده ای است که همزمان برای همه ی ما رخ می دهد.


همانگونه که این بیماری های واگیر دار جدید مانند ابولا، تب لهاسا، آبله ی میمونی،
نام هایی که تا ۲۰ سال پیش به گوشتان هم نخورده بود، همه ی ما را تهدید می کنند.
با فرسایش کمربند سبز بین انسان ها و حیوان ها،
عملا با حیوانات در محیط ویروسی مشترکی زندگی می کنیم.
یادتون میاد ۲۰ سال پیش هیچ خبری از تب نیل غربی نبود؟
و سپس نظاره گر موردی از این بیماری بودیم که از ساحل شرقی ایالات متحده وارد شده
مسیر خود را سالانه به سمت غرب پیمود.
به یاد دارید که هیچکس اسم ابولا به گوشش نخورده بود
تا اینکه باخبر شدیم صدها انسان در آفریقای مرکزی بخاطر ابتلا به اون در حال مرگند؟
و بدبختانه، این تنها آغاز گرفتاری است.
در ۳۰ سال اخیر، ۳۰ نوع بیماری واگیردار پیدا شده که
از حیوانات جهش یافته منشا گرفته اند.
اینها همه به اندازه ی کافی دلیل برای بدبینی به دست می دهند.


اما حالا بیایید نگاهی کنیم به دعاوی به نفع خوش بینی. (خنده)
خبر بد دیگه بسه. بشر همواره در برابر چالش ها ایستاده.
فقط کافیست نگاهی بندازید به سیاهه ی برندگان نوبل.
ما پیشتر، همه ی اینها رو تجربه کرده و از ترس بارها فلج شده ایم
تا اینکه یه سری آدما — شاید یکی از شما در این اتاق — دل به دریا زدند
و سازمانی مانند فیزیکدان های مسئول در قبال اجتماع
برای مبارزه با تهدید اتمی پدید آوردند.
یا پزشکان بدون مرز، که تعهدمان را نسبت به کمک رسانی به مصیبت زدگان تجدید کرد.
یا محمد البرادعی و امید و خوش بینی بی اندازه ای که
برای همه به ارمغان آورد، و یا محمد یونس خودمان.


ما شاهد ریشه کن شدن آبله بوده ایم.
ممکن است امسال شاهد ریشه کنی فلج اطفال باشیم.
پارسال فقط ۲٫۰۰۰ مورد از این بیماری گزارش شد.
ممکن است سال آینده شاهد ریشه کن شدن پیوک باشیم —
که تنها ۳۵٫۰۰۰ مورد آن در دنیا باقی مانده.
در حالیکه ۲۰ سال پیش این رقم سه و نیم میلیون بود.
و شاهد پیدایش بیماری جدیدی، بسیار متفاوت از آن ۳۰ بیماری واگیردار جدید بوده ایم.
که نامش سندرم ثروتمندی یک شبه است. (خنده)
پدیده ای است بس شگفت آور.
در سراسر دنیای فن آوری، شاهد ابتلای پی در پی جوانان
به این سندرم هستیم.
اما آنها ثروت خود را در راه هایی خرج می کنند که پیشینیانشان هرگز نمی کردند.
منتظر نمی مانند که مرگ فرا رسد تا به فکر ایجاد بنیادی بیفتند.
آنها فعالانه ثروت، منابع، احساس و تعهداتشان را در مسیر
تبدیل دنیا به جایی بهتر، هدایت می کنند.
بی شک هیچ چیز نمی تونه به این اندازه انسان رو خوش بین کنه.


و اما دلایل دیگر برای خوش بینی:
در دهه شصت، که من از دست ساخته های اونم، جنبشی پدید آمد.
ما همه احساس کردیم که بخشی از آنیم و باور داشتیم که دنیای بهتری در انتظارمونه،
و شاهد تولد دنیایی خالی از نفرت، خشونت و تعصب بودیم.
امروز، جنبش دیگری در حال وقوع است. جنبشی برای نجات زمین
که در حال شکل گیری است.
پنج هفته پیش، گروهی از فعالان بخش بازرگانی گرد هم آمدند
تا از ساخت نه نیروگاه الکتریکی زغال سنگ سوز در تگزاس جلوگیری کنند
که ممکن بود به تخریب محیط زیست بی انجامند.
شش ماه پیش، گروهی از فعالان بازرگانی گردهم آمدند تا برای
تصویب قانون AB ۳۲ به فرماندار جمهوریخواه بپیوندند،
تاثیر گذارترین قانون در تاریخ محیط زیست.


ال گور بعنوان کارشناس در مجلس و سنا شهادت داد.
می تونید اون صحنه رو تصور کنید؟ (خنده)
ما شاهد همگرایی بین علم و دین هستیم که پنج سال پیش
اصلا برام متصور نبود، و این به این خاطره که جامعه ی پروتستان
به عمق فاجعه ی گرمایش جهانی پی برده.
و اکنون ۴٫۰۰۰ کلیسا به جنبش محیط زیست پیوستند.
این هم دلیلی دیگر برای خوش بینی.
برنامه ی ۲۰-۲۰-۲۰ اروپا پیشرفتی شگرف است
که به همه ی ما امید تازه بخشیده.
و ۱۴ آوریل، روز برخاستن و عمل کردن خواهد بود که در آن هزاران
جنبش اجتماعی خودخاسته در ایالات متحده برای گذراندن
قانونی جهت جلوگیری از گرمایش جهانی، به پا خواهند خاست.
و دیروز باخبر شدم که روز ۷ ژوئیه در سرتاسر جهان
کنسرت هایی برای زمین برگزار خواهند شد.
و شما با تمام وجود این جنبش خوش بینانه برای نجات زمین را احساس خواهید کرد.


اما این بدان معنا نیست که مردم می دانند که گرمایش جهانی
بیشترین ضربه را به فقیرترین و ضعیف ترین اقشار وارد می آورد.
بلکه به معنی این است که مردم در حال یرداشتن گام نخستند
که همانا اقدام در جهت حفظ منافع خودشان است.
اما در تمامی پشتیبانان مالی مانند CARE، راکفلر، صندوق برادران راکفلر،
هیولت، شرکت مرسی، شماها، گوگل، و بسیاری سازمان های دیگر،
شاهد آغاز پی بردن به این نکته ام که ما نه تنها نیازمند
اقدام برای جلوگیری اولیه از گرمایش جهانی هستیم،
بلکه نیاز به تلاش برای جلوگیری از تاثیرات ثانویه ی گرمایش جهانی
بر اقشار فقیر و آسیب پذیر نیز داریم.


اما من دلیل دیگری هم برای ابتلا به بیماری لاعلاج خوش بینی دارم.
من و شما آنقدر داستان های الهام بخش در اینجا شنیده ایم
که گفتم من هم اندکی از داستان خودم رو باهاتون در میان بذارم.
من پزشکی رو بصورت مرسوم آموزش ندیدم.
در یک دیر در هیمالیا زندگی می کردم و از آموزش معلمی بسیار دانا بهره می بردم
که یه روز منو از دیر پرت کرد بیرون و گفت که این سرنوشتمه —
یه احساسی بود شبیه «یودا» — بهم گفت سرنوشتت اینه که بری با سازمان بهداشت جهانی کار کنی
و کمک به ریشه کنی آبله کنی،
زمانی که هیچ برنامه ای برای آبله وجود نداشت.


باید خوش بین باشید که دیگه آبله وجود نداره
چونکه بدترین بیماری در تاریخ بود.
در سده گذشته — همونی که هفت سال پیش تموم شد —
نیم میلیارد انسان از آبله جان دادند:
بیش از همه جنگ های تاریخ،
بیش از هر بیماری عفونی دیگر در تاریخ دنیا.
در تابستان عشق در ۱۹۶۷، دو میلیون انسان، کودک، از آبله مردند.
و این اونقدرها قدیمی نیست.
چیزی که انجیل از آن به عنوان طاعون مصر یاد کرده، همون آبله است.
فرعون رامسس پنجم که عکسشو اینجا می بینید، از طاعون مرد.
برای ریشه کن کردن آبله باید یزرگترین ارتش تاریخ سازمان ملل رو جمع می کردیم.
در جستجوی آبله، هر ماه یکبار به مدت دو سال
به همه ی خونه های هند سرکشی کردیم — ۱۲۰ میلیون خونه.
در چرخشی معکوس و بیرحمانه، پس از آنکه بر آبله چیره شدیم —
و این چیزی است که شما کارآفرینان اجتماعی باید یاد بگیرید یعنی قلمرو آخرین اینچ —


وقتی که تقریبا آبله رو ریشه کن کرده بودیم، دوباره برگشت،
چونکه شرکت تاتانگر کارگرانی رو که به اونجا میومدند و
مشغول می شدند، مرخص کرد.
و آنها در آخرین مکانی که آبله هنوز وجود داشت، به آن مبتلا شده
به خانه رفتند و جان دادند.
و به این شکل آبله را به ۱۰ کشور دیگر برده
و شعله ی اپیدمی آن را دوباره برافروختند.
و ما باید دوباره همه چیزو از نو شروع می کردیم.
اما در آخر پیروز شدیم و آخرین مورد آبله:
این دختر کوچولو، رحیمه بانو — در باریسال بنگلادش —
وقتی سرفه می کرد یا نفس می کشید، و آخرین ویروس آبله از شش هاش خارج شد
و به خاک افتاد و در آفتاب نابود شد،
بدینگونه زنجیره ی هولناک ترین وحشت تاریخ از هم گسست.


چطور می شه این رو شنید و خوش بین نبود؟
بیماریی که جان صدها هزار نفر رو در هند گرفت، و باعث نابینایی
نیمی از نابینایان هند شد، از میان رفت.
و از همه مهمتر اینکه میان ما که در این اتاق هستیم، پیوندی پدید آمد.
پزشکان و دست اندرکاران سلامت از ۳۰ کشور مختلف،
از هر نژاد و هر دین و هر رنگی با یکدیگر کار کردند،
در کنار هم جنگیدند،
با دشمنی مشترک و نه علیه یکدیگر، مبارزه کردند.
چطور این نمی تونه شما رو نسبت به آینده خوش بین کنه؟
بسیار سپاسگزارم.
(تشویق)

