
تبریک.
با اینجا بودن،
گوش کردن، زنده،
عضوی از یک گروه در حال رشد بودن،
شما یکی از بزرگترین برندگان تاریخ هستید —
نقطه اوج یک داستان موفقیت‌آمیز
چهار میلیارد ساله.
شما یک درصد زندگی هستید.
بازندگان،
۹۹ درصد گونه‌هایی 
که زمانی زندگی کرده‌اند،
اکنون مرده‌اند —
با آتش، سیل، شهاب سنگ،
شکار، گرسنگی، یخ، گرما،
و یا با ریاضی سرد انتخاب طبیعی
از بین رفته‌اند.
اجداد شما،
از همان ماهی‌های اولیه،
بر تمام این چالش‌ها چیره شدند.
شما به خاطر موقعیت‌های طلایی
که به خاطر انقراض انبوه 
پدید آمد اینجا هستید.


(خنده)


واقعیت دارد.
این برای خویشاوندانتان
که با هم برنده شدید هم حقیقت دارد.
۳۴٫۰۰۰ گونه ماهی.
چطور همه ما این قدر خوش شانس بودیم؟
آیا به برنده شدن ادامه خواهیم داد؟
من زیست شناس فسیل ماهی‌ها هستم 
و از اطلاعات انبوه استفاده می‌کنم —
فسیل‌های جمع‌آوری شده —
تا کشف کنم چطور بعضی گونه‌ها 
برنده می‌شوند و دیگران می‌بازند.
زنده‌ها پاسخ را نمی‌دانند؛
آنها از هیچ چیز جز برنده شدن خبر ندارند.
پس، باید با مرده‌ها صحبت کنیم.


چطور ماهی‌های مرده را به حرف بیاوریم؟
موزه‌ها پر از فسیل‌های زیبای ماهی هستند،
اما زیبایی واقعی آنها زمانی پدیدار می‌شود
که با تعداد کثیری فسیل‌های زشت
و شکسته ترکیب شوند،
و به صفر‌ها و یک‌ها کاهش بیابند.
من می‌توانم برای مسیرهای تکاملی 
اطلاعات ۵۰۰ میلیون سال را بکشم.
به طور مثال،
گونه‌های ماهی را می‌توان با مختصات گرفت
و مسیرهای اصلی تغییر
و روندها را در طول زمان آشکار کرد.


این داستان برندگان و بازندگان است
از یک اتفاق اساسی که با استفاده 
از اطلاعات فسیل‌ها کشف کرده‌ام.
بیایید به ۳۶۰ میلیون سال پیش سفر کنیم —
شش برابر قبل‌تر از آخرین دایناسور —
به دوره دوونین؛
دنیایی عجیب و غریب.
شکارچیان زره پوش 
با آرواره‌هایی به تیزی تیغ
در کنار ماهی‌های عظیم با استخوان‌های بازو
در باله‌هایشان بر همه چیز چیره بودند.
ماهی‌های خرچنگ مانند
سراسر کف دریا پراکنده بودند.
چند تا از اقوام سالمون 
و تن با باله‌های شعاعی
پایین چرخه غذایی را پوشش داده بودند.
کوسه‌های کم تعداد اولیه 
دور از ساحل در وحشت زندگی می‌کردند.
اجداد کم تعدادچارپای شما، تتراپادها،
در دشت‌های رودخانه‌ای
استوایی تقلا می‌کردند.
زیستگاه‌ها پر ازدحام بودند.
هیچ راه فراری نبود،
هیچ موقعیتی دیده نمی‌شد.
بعد دنیا تمام شد.


(خنده)


نه، چیز خوبی است.
۹۶ درصد از تمام گونه‌های ماهی
۳۵۹ میلیون سال پیش
در واقعه هانگنبرگ از بین رفتند:
وقفه‌ای از آتش و یخ.
دنیایی شلوغ 
با اغتشاش مواجه شد و از بین رفت.


خوب، ممکن است فکر کنید
که این پایان ماجراست.
قدرتمندان فروافتادند 
و مستضعفان وارث زمین شدند،
ما به اینجا رسیدیم.
اما برنده شدن این‌قدرها هم ساده نیست.
تعداد انگشت‌شمار نجات یافتگان 
از گروه‌های مختلفی بودند —
که همه با مرگ خود مغلوب شدند.
آنها از شکارچیان بالای چرخه بودند 
تا موجودات پایین چرخه،
بزرگ و کوچک،
دریایی و آب شیرین.
انقراض یک صافی بود.
که فقط میدان نبرد را میزان کرد.
چیزی که واقعاً به حساب می‌آمد کاری بود
که نجات یافتگان طی چندین میلیون سال بعد
در آن دنیای ویران انجام دادند.
اربابان پیشین باید پیشرفت می‌کردند.
آنها حتی بزرگتر شدند،
انرژی ذخیره کردند،
و در جوانان خود سرمایه‌گذاری کردند،
و در تمام دنیا پخش شدند،
و از ماهی‌ها تغذیه می‌کردند،
و کاری کردند که همیشه جواب داده بود، 
تمام وقت در حال خوردن بودند.
اما آنها هم تنها برای مدتی اصرار ورزیدند،
و بدون خلاقیت کم شدند،
و به فسیل‌های زنده تبدیل شدند.
آنها خیلی در راه خود گیر کرده بودند
و حالا به کلی فراموش شده‌اند.


تعداد کمی از کوسه‌های باله شعاعی 
و تتراپادهایی که مدت‌ها رنج کشیده بودند
راه مخالف را انتخاب کردند.
آنها کوچکتر شدند —
سریع زندگی می‌کردند،
در جوانی می‌مردند،
کم می‌خوردند 
و به سرعت تولید مثل می‌کردند.
آنها غذاهای جدید،
خانه‌های جدید،
سرهای عجیب 
و بدن‌های غریب را امتحان کردند.


(خنده)


و آنها موقعیتی پیدا کردند، تکثیر شدند،
و آینده را برای ۶۰٫۰۰۰ گونه زنده،
از جمله شما برنده شدند.
به همین دلیل است که آشنا به نظر می‌رسند.
اسمشان را می‌دانید.


بردن فقط به وقایع اتفاقی
یا رقابت تسلیحاتی مربوط نیست.
بلکه، نجات یافتگان 
راه‌های جایگزین و تکاملی را انتخاب کردند.
بعضی به طرز باورنکردنی موفق شدند،
در حالی که دیگران 
به ماهی‌های مرده متحرک تبدیل شدند.


(خنده)


یک عنوان علمی واقعی.


(خنده)


اکنون در حال بررسی این هستم
که چطور این راه‌های موفقیت 
و شکست در طول زمان تکرار می‌شوند.
تا کنون آزمایشگاه من هزاران هزار
ماهی مرده را گرد آورده است،
اما تعداد زیادی باقی مانده است.
هرچند حالا هم مشخص شده
که اجداد جان بدر برده شما از انقراض انبوه،
و واکنش‌های آنها بعد از آن
شما را به کسی 
که امروز هستید تبدیل کرده است.


این برای آینده به ما چه می‌گوید؟
تا وقتی که عده کمی
از گونه‌ها نجات پیدا کنند،
حیات بازیابی خواهد شد.
انطباق پذیر و خوش شانس فقط 
جایگزین آنها که از بین می‌روند نمی‌شوند،
بلکه به صورت گونه‌های جدید برنده می‌شوند.
فقط ممکن است چندین میلیون سال طول بکشد.


متشکرم.


(تشویق)

