
چند سال پیش، از پاریس دیدن می‌کردم
و در یک عصر زیبای تابستانی 
کنار رود سن قدم می‌زدم.
حباب‌های غول‌آسایی را دیدم که
در حاشیه‌ی رودخانه شناور بودند،
مثل این یکی.
لحظه‌‌ای بعد، ترکید و ناپدید شد.
سازندگانشان دو اجرا کننده‌ی خیابانی بودند که جمعیت احاطه‌شان کرده بود.
مشخص بود که آن‌ها با تقاضای صدقه
و با فروش جفت‌های چوبی که با ریسمان به هم
گره زده شده بودند زندگی را می‌گذراندند.
وقتی که آنجا بودم، مردی یک جفت 
چوب به مبلغ ۱۰ یورو خرید،


که من را شگفت‌زده کرد.
من یک دانشمندم که به حباب‌ها علاقه دارد.
من فوت و فن صحیح درست کردن 
حباب‌های غول‌آسا
که مخلوط مناسب آب و صابون است را می‌دانم—
نه چوب‌ها، که شاید مورد نیاز باشند،
اما می‌توانید راحت درخانه آن‌ها را بسازید.
تمرکز روی چوب ها باعث می‌شود که ما 
ابزار واقعی که همان حباب است را نبینیم.


شاید حباب ها فقط شبیه چیزی به نظر برسند
که بچه‌ها موقع بازی کردن می‌سازند،
اما بعضی وقت‌ها می‌توانند خیره کننده باشند
اگرچه، علوم خارق‌العاده‌تری 
درمورد حباب‌ها وجود دارد،
مثل ابزارهای حل المسائل.
خب من می‌خواهم که چند داستان
در مورد علم ساختن حباب‌ها و
علم حذف کردن حباب‌های میکروسکوپی
را با شما درمیان بگذارم.


همانطور که روی صفحه قرار گرفته،
بیاید با حباب صابونی شروع کنیم.
این حباب از مواد خیلی معمولی ساخته شده:
هوا، آب، صابون، مخلوط شده به شکل صحیح.
شما می‌توانید ببینید که حباب‌ها
دائما رنگشان را عوض می‌کنند.
که به دلیل واکنش با نور درجهات مختلف
و همچنین تغییر ضخامت آنهاست.
یکی از مواد رایج، مولکولهای آب هستند،
که از دو اتم هیدروژن و یک اکسیژن 
تشکیل شده اند— H2O.
بر روی اکثر سطوح، قطرات آب تمایل دارند 
که به سمت داخل انحنا داشته باشند،
که شکلی نیمکره‌ای ایجاد می‌کنند.
به این خاطر است که قطرات آب شبیه
یک صفحه‌ی کشسان هستند.
مولکول آب روی سطح دائما توسط
مولکولی که در مرکز قرار دارد
به سمت داخل کشیده می‌شود.
و این ویژگی ارتجاعی چیزی است که
ما به آن "کشش سطحی" می‌گوییم.
حالا با اضافه کردن صابون،
چیزی که رخ می‌دهد این است که مولکول‌های
صابون کشش سطحی آب را کاهش می‌دهند،
و آن را ارتجاعی‌تر و مناسب‌تر 
برای ایجاد حباب می‌کنند.
شما می‌توانید حباب را یک حل المسائل
ریاضیاتی در نظر بگیرید.
می‌بینید که شدیدا بی‌رحمانه تلاش 
می‌کند تا به تکامل هندسی برسد.
برای مثال، کره شکلی است که کمترین مساحت
برای یک حجم مشخص را دارد.
به همین دلیل است که یک
حباب همیشه به شکل کره است.
بگذارید نشان‌تان بدهم، ببینید.


این یک حباب است.
وقتی دو حباب همدیگر را لمس می‌کنند،
می‌توانند با اشتراک یک 
دیواره مواد را ذخیره کنند.
وقتی حباب‌های بیشتر و
بیشتری به هم می‌پیوندند،
هندسه‌ی آنها نیز تغییر می‌کند.
این چهار حباب به هم پیوسته‌اند.
آنها در یک نقطه درمرکز به هم متصل می‌شوند.


وقتی شش حباب به هم متصل می‌شوند،
یک مکعب جادویی در مرکز ظاهر می‌شود.


(تشویق)


این کشش سطحی در حالت عملی است،
که سعی می‌کند موثرترین
آرایش هندسی را پیدا کند.



حالا، اجازه بدهید که مثال دیگری بزنم.
این یک پایه‌ی خیلی ساده است.
که از دو لایه پلاستیکی ساخته شده
و با چهار پین که به هم متصل شده‌اند.
تصور کنید که این چهارپین بیانگر چهار شهر 
باشند که به یک اندازه از هم فاصله دارند،
و ما می‌خواهیم که با ساختن جاده این
چهار شهر را به هم وصل کنیم.
سوال من این است: کوتاه‌ترین طول برای 
وصل کردن این چهار شهر به هم چیست؟
بیاید با غوطه‌ور کردن آن با آب
صابون جواب رت پیدا کنیم.
یادتان باشد، که حباب‌های صابونی
همیشه سعی در حداقل‌سازی
مساحت سطح‌شان با ایجاد
یک نظم هندسی کامل دارند.
بنابراین راه حل شاید همیشه چیزی 
نباشد که شما انتظارش را دارید.
کوتاه‌ترین مسیر برای وصل کردن این چهار شهر
برابر با ۲/۷۳ برابر فاصله‌ی
بین این دو شهر است.


(تشویق)


حالا شما موضوع را متوجه شدید.
حباب صابونی همیشه سعی
می‌کند که مساحت سطح را با
ایجاد بهترین شکل هندسی کم کند.


حالا، بیاید از منظر دیگری
به حباب‌ها نگاه کنیم.
دخترم، زویی، عاشق دیدن باغ وحش است.
نقطه‌ی مورد علاقه‌اش پنگوئن کوو در 
باغ وحش مارول در جنوب انگلستان است،
جایی که دخترم می‌توانست شنا کردن 
سریع پنگوئن‌ها را زیر آب ببیند.
یک روز، متوجه شد که بدن پنگوئن‌ها
موقع شنا کردن دنباله‌ای
از حباب را بجا می‌گذارد
و پرسید که چرا؟
حیوان‌ها و پرنده‌هایی مثل پنگوئن‌ها
که بیشتر وقتشان را زیر آب سپری می‌کنند
به شکل هوشمندانه‌ای تکامل یافته‌اند تا
بتوانند از قابلیت‌های حباب‌ها
جهت کاهش چگالی آب استفاده کنند.
باورها بر این است که پنگوئن‌های امپراطور
قادر هستنند به چند صدمتر زیر سطح دریا
شیرجه بزنند.
قبل از شیرجه زدن هوا
زیر پرهایشان ذخیره می‌شود
و سپس به صورت مداوم هوا را
به شکل توده‌های حباب آزاد می‌کنند.
این عمل چگالی آب اطراف
آن‌ها را کاهش می‌دهد،
شنا کردن در آب را ساده تر می‌کند
و سرعت شنا کردن آن‌ها را
تا ۴۰ درصد افزایش می‌دهد.


این ویژگی توسط سازندگان کشتی دیده شده است.
منظور من کشتی‌های بزرگ است،
آن‌هایی که برای ارسال هزاران محموله 
در سراسر اقیانوس‌ها استفاده می‌شوند.
اخیرا آن‌ها سیستمی ساخته‌اند به
نام "سیستم روانکاری هوا"
که از پنگوئن‌ها الهام گرفته شده است.
در این سیستم، آن‌ها حباب‌های
هوای خیلی زیادی تولید می‌کنند
و درسراسر کشتی آن‌ها را توزیع می‌کنند،
مثل فرش‌های هوایی که وقتی 
کشتی در حال حرکت است
مقاومت آب را کاهش می‌دهند.
این ویژگی مصرف انرژی کشتی را
تا ۱۵ درصد کاهش می‌دهد.


حباب‌ها در داروها هم می‌توانند
مورد استفاده قرار بگیرند.
حباب‌ها می‌توانند در درمان
هم نقشی را ایفا کنند،
برای مثال، به عنوان یک سیستم
غیربیگانه برای تحویل دارو و ژن‌ها
در قسمت‌های خاصی از بدن استفاده می‌شوند.
یک میکروحباب را تصور کنید
که با مخلوطی از داروها و
عوامل مغناطیسی پرشده
و به درون جریان خون تزریق می‌شود.
حباب‌ها تا مناطق هدف جابجا می‌شوند.
اما آن‌ها چطور می‌دانند که کجا باید بروند؟
چون که ما یک آهن‌ربا آنجا جاسازی می‌کنیم.
برای مثال، این قسمت از دست من.
وقتی که یک میکروحباب به
این قسمت از دست من می‌رسد
ما می‌توانیم با فراصوت آن را بترکانیم
و دقیقا دارو را درجایی که 
لازم است رها کنیم.


خب، من به علم ساختن حباب‌ها اشاره کردم.
اما گاهی اوقات لازم است
که آن‌ها را از بین ببریم.
این هم بخشی از شغل من است.
اسم دقیق شغل من این است
"دانشمند فرمول‌سازی جوهر".
اما من روی جوهر‌هایی که برای نوشتن 
در خودکارها استفاده می‌کنید کار نمی‌کنم.
من روی کاربردهای جالب کار می‌کنم
مثل فتوولتائیک‌های آلی(OPV)،
و دیودهای منتشرکننده نور(OLED).
بخشی از کار من این است که بفهمم چگونه
و به چه دلیل می‌خواهیم حباب‌ها
از جوهرهای تولیدی شرکتم حذف شوند.
درطول فرآیند ترکیب کردن فرمولاسیون
یا فرآیند آماده سازی،
ما مواد‌های تشکیل دهنده فعال یعنی
حلال‌ها و افزودنی‌ها را ترکیب می‌کنیم،
تا به فرمولاسیونی با همان خواصی که
در حین استفاده شدن جوهر می‌خواهیم
دست پیدا کنیم.


اما دقیقا مثل وقتی که نوشیدنی درست می‌کنید
یا کیک می‌پزید،
اجتناب ناپذیر است که مقداری 
حباب داخل جوهر به دام بیفتند.
حالا، داریم درمورد فضایی متفاوت
از حباب‌هایی که در پاریس
دیدم صحبت می‌کنیم.
حباب‌هایی که داخل آن
جوهر‌ها به دام افتادند
در مقادیری بین چند میلیمتر،
چند میکرون، یا حتی
چند نانومتر از نظر اندازه متفاوت‌اند.
و چیزی که در مورد آن نگرانیم
اکسیژن و رطوبتی است که 
داخل آن به دام افتاده است.
در این مقیاس،حذف کردن 
آن‌ها کار آسانی نیست.
اما مهم است،
برای مثال، جوهر‌دیودهای منتشر کننده نور
که مثلا می‌توانیم از آن‌ها برای تولید
نمایشگر گوشی‌های هوشمند استفاده کنیم.
انتظار می‌رود که چندین سال دوام بیاورد،
اما اگر جوهری که ما با اکسیژن و
رطوبت آن را همراه کرده‌ایم
که از بین رفتن نرفته‌اند،
آن‌وقت می‌توانیم به سرعت نقاط 
سیاهی را در پیکسل‌ها مشاهده کنیم.


حالا، چالشی که ما با آن مواجه هستیم
حذف کردن میکروحباب‌هایی است
که خیلی مشتاق همکاری نیستند.
عاشق این هستند که آنجا بشینند،
بدون جنب و جوش خاصی داخل جوهر حمام کنند.
ولی چطوری آن‌ها را بیرون پرت کنیم؟
تکنولوژی که استفاده می‌کنیم
این است که جوهر را وادار به رفتن به داخل
یک لوله باریک، طویل و کوچک کنیم
که دیواره‌ای پر از منفذ دارد،
لوله ‌ها را داخل محفظه خلاء قرار می‌دهیم،
و این‌گونه حباب‌ها می‌توانند از درون جوهر
بیرون بیایند و از بین بروند.


به محض این‌که موفق به بیرون کشیدن حباب‌ها
از داخل جوهری که تولید کردیم شدیم،
وقت جشن گرفتن است!
بگذارید یک شامپاین باز کنیم.
اوه، خیلی باحاله !


(خنده)


شگفت‌انگیزه!


(تشویق)


حباب‌های زیادی را دیدید که 
از بطری شامپاین بیرون پریدند.
این‌ها حباب‌هایی هستند که
با کربن دی اکسید پر شده‌اند،
گازی که هنگام فرآیند 
تخمیر شراب تولید شده‌اند.
بگذارید کمی بریزم.
نمی‌خواهم این شانس را از دست بدهم.
فکر کنم کافی باشد.


(خنده)


من می‌توانم این جا تعداد
زیادی میکروحباب ببینم
که از ته لیوان به سر شامپاین حرکت می‌کنند.
قبل از ترکیدن،
قطرات ریزی از مولکول‌های
معطر را به بیرون پرتاب می‌کنند
و طعم شامپاین را دو چندان می‌کنند،
و باعث بیشتر لذت بردن 
ما از مزه آن می‌شوند.


به عنوان یک دانشمند که عاشق حباب‌هاست،
عاشق دیدن آن‌ها هستم،
عاشق بازی کردن با آن‌ها هستم،
و عاشق مطالعه آن‌ها هستم.
همچنین، عاشق نوشیدن آن‌ها هم هستم.


ممنونم.


(تشویق)

