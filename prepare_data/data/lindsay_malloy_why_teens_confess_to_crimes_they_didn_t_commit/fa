
تایلر ادموندز،
بابی جانسون،
دوانته سنفورد،
مارتی تنکلیف،
جفری دسکویچ،
آنتونی کاراویا
و تراویس هیز.
احتمالاً چهره‌های آن‌ها را نمی‌شناسید.
روی هم رفته ۸۹ سال در زندان بودند
برای قتل‌هایی که مرتکب نشدند؛
قتل‌هایی که به دروغ به آن‌ها اعتراف کردند
وقتی که نوجوان بودند.
من یک روانشناس قانونی رشد هستم،
و موارد این‌گونه را بررسی می‌کنم.
به عنوان یک محقق،
یک استاد دانشگاه،
و یک مادر جدید،
هدف من انجام تحقیقات علمی است
که به ما کمک می‌کند بفهمیم
بچه‌ها چگونه در یک سیستم قانونی که
برای بزرگسالان طراحی شده، رفتار می‌کنند.
در مارس ۲۰۰۶،
پلیس، برندن داسی را بازجویی کرد،
یک دانش‌آموز دبیرستانی ۱۶ ساله
با آی کیو حدودا ۷۰،
که او را در رده
عقب‌ماندگی ذهنی قرار می‌دهد.
این ویدیو قسمت کوچکی
از این بازجویی ۴ ساعته را نشان می‌دهد.
(ویدئو) پلیس ۱: برندن، راست بگو.
قبلا گفتم که این تنها چیزی هست
که اینجا کمکت می‌کند.
ما می‌دانیم که چه اتفاقی افتاده، خب؟
پلیس ۲: اگه ما جواب راست نگیریم —
من الان دوست تو هستم،
اما من باید به تو اطمینان داشته باشم،
و اگر به شما اطمینان نکنم،
نمی‌توانم به شما کمک کنم.
باشه؟ داری تایید می‌کنی.
بگو چه اتفاقی افتاد.
پ ۱: مادرت گفت تو با ما صادقی.
پ ۲: : و او ۱۰۰٪ پشت سر شماست
مهم نیست که اینجا چه اتفاقی بیافتد
پ ۱: این چیزی است که او گفت
چون او فکر می‌کند شما بیشتر می‌دانید.
پ ۲: ما طرف تو هستیم.
پ ۱: ما می‌دانیم چه شده، 
حالا به ما دقیقاً بگو و راست بگو.
لیندسی ملوی: به برندن گفتند
که راست گویی آزادش می‌کند.
اما تا آن مقطع کاملاً
از گناهش مطمئن بودند.
بنابراین، منظورشان از صداقت، اعتراف بود،
و اعتراف او قطعا او را آزاد نخواهد کرد.
او بلاخره اعتراف کرد
که درواقع معنی نمی‌داد،
و با بسیاری از شواهد
فیزیکی جرم مطابقت نداشت
و بسیاری معتقد به غلط بودن آن هستند.
با این حال، برای محکوم کردن برندن
کافی بود و حکم حبس عبد
برای قتل و تجاوز جنسی در سال ۲۰۰۷.
هیچ سر نخ فیزیکی علیه برندن پیدا نشد.
هیچ چیزی جز حرف‌های خودش نبود
که او را برای ۱۰ سال به زندان فرستاد،
تا زمانی که یک قاضی حکم او را
چند ماه قبل تغییر داد.
مورد داسی منحصر به فرد است
زیرا برای او یک فیلم نتفلیکس ساختند،
این فیلم "ساختن یک آدم کش" نام داشت،
که من مطمئن هستم بسیاری از شما دیده‌اید،
و اگر نگاه نکرده‌اید حتما ببینید.
مورد داسی همینطور منحصر به فرد است
برای اینکه مردم را عصبانی کرد.
مردم در مورد بازجویی برندن
خیلی عصبانی بودند،
و بسیاری بر این باور بودند
که بازجویی او باید غیر قانونی می‌بود.
ولی غیرقانونی نبود.
به عنوان کسی که در این زمینه محقق است
و با دستورالعمل‌های بازجویی پلیس آشنا است،
من از چیزی که دیدم خیلی متعجب نبودم.
واقعیت این است که بازجویی خود داسی
در واقع خیلی منحصر به فرد نیست،
و اگر با شما صادق باشم
من بدتر از این دیده‌ام.
پس نارضایتی مردم
در زمینه ناعدالتی را می‌فهمم
در مورد شخصی برندن داسی.
ولی بیایید فراموش نکنیم که حدودا
یک میلیون از همرده‌های او
هر سال در آمریکا دستگیر می‌شوند
و شاید مورد روش‌های
بازجویی مشابهی قرار می‌گیرند،
تکنیک‌هایی که می‌دانیم، 
ریسک اعترافات غلط را بالا می‌برند.
و می‌دانم که بسیاری انسانها
با این لفظ مشکل خواهند داشت،
«اعترافات غلط»
و با باور اینکه اعترافات غلط
واقعا اتفاق می‌افتند.
و من می‌فهمم.
این بسیار تعجب برانگیز و غیرطبیعیست.
چرا کسی اعتراف کند
و حتی جزییات ناگواری بدهد
درباره یک جنایت وحشتناک
مثل یک تجاوز و یا قتل
اگر درواقع آنرا انجام نداده‌اند؟
معنی نمی‌دهد.
و واقعیت این است، 
که ما هیچ‌وقت دقیقاً نمی‌فهمیم
اعترافات غلط چقدر اتفاق می‌افتند.
ولی آنچه ما می‌دانیم این است که
اعترافات غلط و یا قبول جرم
در حدود ۲۵٪ محکومیت‌های اشتباهی
کسانی که بعدها با شواهد DNA
تبرئه شدند، وجود داشت.
معلوم شد آن‌ها بیگناه بودند.
این موارد کاملاً شفاف هستند
چون ما DNA را داریم.
پس آن‌ها جرم را مرتکب نشدند،
ولی یک چهارم آن‌ها به آن اعتراف کردند.
و حالا، در نتیجه تحقیقات بیشماری
ما تقریباً می‌دانیم
چرا مردم اعتراف غلط می‌دهند،
و چرا برخی مردم،
مانند برندن داسی،
در ریسک بالاتری برای این کار هستند.
ما می‌دانیم که جوانها بسیار بیشتر
مستعد اعترافات اشتباه هستند.
در یکی از داستان‌های تبرئه برای مثال،
فقط ۸٪ بزرگسالان اعتراف غلط کرده بودند،
ولی ۴۲٪ نوجوانان این کار را کرده بودند.
البته اگر ما فقط به اعترافات غلط
و تبرئه‌ها نگاه کنیم،
فقط قسمتی از داستان را می‌بینیم.
و مواردی که برای مثال با اعتراف به جرم
و بدون دادگاه به انتها می‌رسند را
نادیده گرفته‌ایم.
از خبر‌های تلویزیون و روزنامه‌ها،
شاید فکر کنید که دادگاه روش معمول
در سیستم قانونی‌ست.
ولی واقعیت این است که ۹۷٪
موارد قانونی در آمریکا
با دادخواست‌ها حل می‌شود و نه در دادگاه.
۹۷ درصد.
همچنین بی‌تفاوت بودن باعث اعتراف
به موارد بیشتری از جنایت خواهد شد
که معمولا شامل شواهد DNA نیست
و بررسی یا درخواست تجدید نظر
در مورد یک محکومیت متداول نیست.
پس به این دلیل،
ما با اطمینان در مورد
تعداد زیاد اعترافات اشتباه می‌دانیم
به عنوان نوک یک کوه یخی بسیار بزرگ.
ما در تحقیقاتمان به نرخ هشداردهنده‌ای از
اعترافات دروغین در میان نوجوانان رسیدیم.
ما با حدود ۲۰۰ نفر از زندانیان
بین ۱۴ تا ۱۷ سال مصاحبه کردیم،
و ۱۷ درصد از آن‌ها گفتند
که حداقل یکبار اعتراف غلط به پلیس داشتند.
همچنین چیزیکه ما را بیشتر شوکه کرد،
بازجویی در آمریکاست،
پلیس مجاز است از نوجوانان
همانند بزرگسالان بازجویی کند.
بنابراین پلیس می‌تواند
به آن‌ها دروغ بگوید —
دروغ‌هایی مانند «ما اثر انگشتت را داریم،
ما DNA تو را داریم؛
دوستانت که در زندان هستند
گفتند که این کار ایده تو بوده.»
دروغ گفتن به مظنونین ممنوع است
برای مثال در انگلستان
اما در اینجا در آمریکا قانونیست،
حتی به نوجوانان با اختلالات ذهنی
مانند برندن دسی.
در تحقیقات ما؛ بیشتر نوجوانان بازداشتی
که با ما صحبت کردند
از فشار زیاد پلیس
در بازجویی‌ها گزارش می‌دهند
بدون حضور وکیل و یا والدینشان.
بیش از ۸۰ درصد می‌گویند
توسط پلیس تهدید شده‌اند،
از جمله مورد تجاوز قرار گرفتن
یا کشته شدن در زندان
یا در دادگاه بزرگسالان محاکمه شدن.
این روش‌های شدید طراحی شده‌اند
تا مظنونین احساس کنند انکار بی‌فایده است
و اعتراف تنها راه است.
پس شما احتمالاً در مورد نقش
پلیس بد و خوب شنیده‌اید، نه؟
خوب، این پلیس بد است.
نوجوانان بیشتر از دیگران
از جامعه تاثیر می‌گیرند،
مانند فشار شدید اتهام و پیشنهادهایی
که از جانب مقامات ارشد
در بازجویی‌ها می‌آید.
بیش از ۷۰٪ نوجوانان در مطالعات ما گفتند
که پلیس تلاش می‌کرد تا با آن‌ها دوست شود
یا میل برای کمک به آن‌ها
در طول بازجویی از خود نشان دادند.
این اشاره به استراتژی حداقلی دارد
و آن‌ها برای القای همدردی
و درک به مظنونین طراحی شده‌اند،
و این نشان می‌دهد که یک اعتراف
بیشتر نتیجه رفتار خوب است.
بنابراین روش پلیس خوب-پلیس بد
باعث ساده شدن
بازجویی پلیس می‌شود،
این پلیس خوب است.
(ویدیو) پ۱: برندن، نتها چیزی
که اینجا کمکت می‌کند صداقت است، خب؟
مهم نیست چکار کردی،
ما می‌توانیم از این طریق مشکل را حل کنیم.
ما نمی‌توانیم قولی بدهیم،
ما پشتت خواهیم بود
مهم نیست چکار کردی، خب؟
ل‌م: «مهم نیست چکار کردی، 
ما می‌توانیم با هم درستش کنیم.»
برخورد‌های ملایم مانند
رفتاری که با برندن دیدید
در بین نوجوانان بسیار موثر است،
به این خاطر که آن‌ها پاداش و جزا را
متفاوت‌تر از بزرگتر‌ها محاسبه می‌کنند.
اعتراف یک پاداش سریع
به مظنون می‌دهد، درست؟
الان دیگر دوران بازجویی
تحت فشار به پایان رسیده.
بنابراین اعتراف ممکن است
بهترین انتخاب برای بیشتر نوجوانان باشد،
کسی که به عواقب طولانی مدت
اتهام و مجازات کمتر توجه کند
تن به این کار می‌دهد
به عنوان یک نتیجه از این اعتراف.
من فکر می‌کنم همه ما موافقیم
که متفکر بودن و داشتن برنامه بلند مدت
جزو توانایی‌های اکثر جوانانی
که می‌شناسیم نیست.
روی هم رفته به نظر می‌رسد که سیستم قانونی
باید با مجرمان و شاهدان نوجوان
متفاوت‌تر از بزرگترها برخورد کند.
اما وقتی با مظنونان کم سن مواجه می‌شوند
همه چیز فراموش می‌شود.
و با نوجوانان در بازجویی
مانند بزرگسالان رفتار می‌شود
و مشکل این است،
زیرا صدها نفر
از روانشناسان و عصب شناسانی
که در این زمینه مطالعه کرده‌اند
می‌گویند که نوجوانان
مانند بزرگسالان فکر نمی‌کنند،
مانند آن‌ها رفتار نمی‌کنند،
و آنها مانند بزرگسالان ساخته نشده‌اند.
ذهن نوجوانان با بزرگسالان متفاوت است —
حتی از نظر کالبدشناسی.
بنابراین تغییرات مهمی
در ساختار و عملکرد مغز
در نوجوانی رخ می‌دهد،
بخصوص در قشر پیش‌پیشانی و دستگاه کناره‌ای،
و حوزه‌هایی وجود دارند
که برای چیزهایی مانند تسلط بر خود،
تصمیم گیری،
پردازش و تنظیم هیجانات
و حساسیت به خطر پذیری مهم هستند،
و تمام این‌ها می‌توانند در عملکرد شما
در شرایط استرس‌زا تاثیرگذار باشند،
مثل یک بازجویی پلیس.
ما باید مجریان قانون،
وکلا، قضات و هیئت‌های منصفه را
از محدودیت‌های رشدی نوجوانان
و اینکه آن‌ها چگونه یک بازجویی
تحت فشار را به پایان می‌رسانند، آگاه کنیم.
در یک نظرسنجی ملی از افسران پلیس،
۷۵٪ آن‌ها حقیقتا آموزش‌های مخصوص
چگونگی صحبت با کودکان
و نوجوانان را درخواست کرده‌اند —
بیشتر آن‌ها هیچ آموزشی ندیده‌اند.
ما همچنین باید یک حمایت ویژه در محل 
برای نوجوانان در نظر بگیریم.
در ۹۱ صفحه توضیح در مورد
علت لغو محکومیت داسی در اوایل امسال،
قاضی این واقعیت بزرگ را
مطرح کرد که داسی نه والدین
و نه بزرگتری
همراه خود در اتاق بازجویی داشت.
اکنون یک کلیپ از صحبت‌های برندن
با مادرش بعد از اعترافاتش داریم،
وقتی که دیگر برای او خیلی دیر شده بود.
(ویدیو) مامان: منظورت چیه؟
برندون: اگر داستان اون متفاوت باشه چی؟
مثل اینکه من هیچ کاری نکرده باشم.
م: کردی؟
هان؟
ب: واقعاً نه.
م:‌ واقعاً نه، منظورت چیه؟
ب: آن‌ها رفتن رو مخم.
ل م: او به زیبایی خلاصه کرد:
«آن‌ها روی مخم رفتند.»
ما نمی‌دانیم نتیجه برای برندن متفاوت بود
اگر مادرش در اتاق بازجویی همراهش بود.
اما این خیلی محتمل بود.
تحقیقات ما نشان می‌دهد
فقط ۷٪ از نوجوانان زندانی شده،
که بیشتر آن‌ها بیش از یکبار
با پلیس روبرو شده‌اند،
پدر یا مادر و یا وکیلشان را
در هنگام پاسخگویی به سوالات
به عنوان مظنون در کنار خود داشتند.
فقط تعداد محدودی از آن‌ها برای حضور والدین
و یا وکیل درخواست داده‌اند.
و شما این را در موقعیت‌های
عادی‌تر هم می‌بینید.
ما در آزمایشگاهمان
یک بازجویی را بازسازی کردیم —
البته با اجازه والدین برای افراد
زیر سن قانونی،
و رعایت تمام مسائل اخلاقی.
ما نوجوانان و بزرگسالان را
در یک مطالعه به تقلب متهم کردیم —
یک جرم بی‌صداقتی آکادمیک —
ما با جدیت به آن‌ها گفتیم
که در کلاس تقلب کرده‌اند.
در حقیقت شرکت کنندگان
با یک تقلب گروهی روبرو شدند،
یکی که از اعضای تیم تحقیقاتی ما بود
و گفته شد که در امتحان حضور داشته است.
و ما به هرکس یک انتخاب سخت دادیم:
تو یا اعتبارت را برای
ادامه تحصیل از دست می‌دهی
یا شریکت را متهم می‌کنی،
که احتمالاً به علت وضعیت آزمون
اخراج خواهد شد.
البته هیج کدام از این نتایج در واقعیت
ناخوشایند نبودند،
و ما تمام شرکت کنندگان را
بعدا بطور کامل بررسی کردیم.
اما بیشتر نوجوانان —
۵۹ درصد آن‌ها —
اعترافات خود را امضا کردند،
و به دروغ مسئولیت تقلب را به عهده گرفتند.
فقط سه نفر از ۷۴ نفر،
یا تقریباً چهار درصد آن‌ها،
وقتی آن‌ها را به تقلب متهم کردیم
خواستند با والدین خود صحبت کنند،
با وجود اینکه برای بیشتر آن‌ها،
والدین آن‌ها در طول مطالعه
در اتاق کناری بودند.
البته اتهام تقلب خیلی با قتل متفاوت است،
و ما این را می‌دانیم.
و نکته جالب این است که خیلی از نوجوانان
خیلی بیشتر از بزرگسالان،
اعتراف به تقلب خود را امضا کردند.
آن‌ها تقلب نکرده بودند،
اما آن‌ها فرم اقرار به تقلب را
به هر صورت امضا کردند،
به ندرت برای حضور والدینشان تلاش کردند.
بقیه مطالعات هم همین داستان را می‌گویند.
بیش از ۹۰ درصد نوجوانان
از حق میرندا (حق سکوت) صرف نظر کردند
و به سوالات پلیس بدون حضور
وکیل و والدین جواب دادند.
در انگلستان و ولز بازجویی از نوجوانان باید
در حضور یک بزرگسال واجد شرایط،
مثل یکی از والدین،
قیم یا فعال اجتماعی انجام شود.
و جوانان مجبور نیستند
آن را درخواست کنند —
و این فوق العادست؛ چون
تحقیقات نشان می‌دهند که نمی‌کنند —
و این کاملاً اتوماتیک وار رخ می‌دهد.
حالا داشتن یک همراه بزرگسال
برای حمایت از نوجوانان اینجا در آمریکا
نمی‌تواند تمام مشکلات
سوال پلیس از جوانان را حل کند.
متاسفانه اغلب والدین به علت عدم اطلاع کافی
از قانون و پیچیدگی‌های آن
نمی‌توانند فرزندانشان را
به خوبی راهنمایی کنند.
شما می‌توانید به مورد
پنج سنترال پارک نگاه کنید:
۵ نوجوان که به اشتباه به یک تجاوز گروهی
وحشیانه در سال ۱۹۸۹ اعتراف کردند،
با وجود اینکه والدینشان در کنارشان بودند.
و بیش از یک دهه طول کشید
تا اسم‌شان را پاک کنند.
پس بزرگسال واجد شرایط باید یک وکیل باشد
و یا یک مدافع حقوق کودکان آموزش دیده.
با لغو محکومیت داسی، قاضی گفت
که هیچ قانون فدرالی وجود ندارد
که پلیس را ملزم کند که به والدین نوجوان
اطلاع دهند که فرزند شما تحت بازجوییست
و یا به در خواست نوجوان برای حضور والدین
در کنار خود جواب دهند.
پس وقتی شما تمام این موارد را 
کنار هم قرار می‌دهید:
به عنوان یک کشور،
ما تصمیم گرفتیم که نوجوانان
برای رای دادن،
خریدن سیگار،
دیدن فیلم‌های نامناسب برای سنشان
یا رانندگی قابل اعتماد نیستند،
اما آن‌ها می‌توانند با همین منطق
از حق سکوت خود صرف نظر کنند،
قانونی که تحقیقات به ما نشان می‌دهد
نوجوانان عموما درکی از آن ندارند.
و والدین در اتاق: بسته به شیوه زندگیتان،
فرزند شما می‌تواند بدون اطلاع شما
و بدون مشورت با هیچ بزرگتری
از حق خود چشم پوشی کند.
الان، نه من و نه هیچ کس دیگر نمی‌خواهد
پلیس را از کار مهم بازجویی
که هر روز انجام می‌دهد منع کند.
اما ما می‌خواهیم مطمئن شویم که آن‌ها برای
صحبت با جوانان آموزش مناسب ببینند.
به عنوان یک مادر و به عنوان یک محقق،
من فکر می‌کنم ما می‌توانیم بهتر عمل کنیم.
ما می‌توانیم از برندن داسی‌ها
پیش‌گیری کنیم،
با این حال هنوز نیاز به کسب اطلاعات حیاتی
از کودکان و نوجوانان
برای حل این جنایات داریم.
متشکرم.
(تشویق)

