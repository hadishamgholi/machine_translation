
گروه تحقیقاتی شما یک ویروس 
ماقبل تاریخ را کشف کرده است
که در لایه‌های یخ باقی مانده
و برای مطالعه جدا شده است.
بعد از یک شب کار طولانی،
می‌خواهید آزمایشگاه را تعطیل کنید
که ناگهان زلزله‌ای ناگهانی
باعث قطع شدن برق می‌شود.
وقتی برق اضطراری وصل می‌شود، 
صدای آژیر بدترین ترس شما را تایید می‌کند:
تمام ظرف‌های نمونه شکسته است.
ویروس فعلا تحت کنترل است،
اما اگر نتوانید آن را نابود کنید،
به زودی دریچه‌ها باز خواهند شد 
و طاعونی مرگبار در هوا پخش خواهد شد.
بی لحظه‌ای تعلل لباس 
مخصوص خود را برمی‌دارید
و برای نجات دنیا آماده می‌شوید.
آزمایشگاه مجموعه‌ای
چهار در چهار از ۱۶ اتاق است
و ورودی در گوشه شمال غربی
وخروجی در گوشه جنوب شرقی قرار دارد.
هر اتاق با یک قفل هوا 
به اتاق‌های مجاور راه دارد،
و ویروس در همه اتاق‌ها 
غیر از اتاق ورودی آزاد شده است.
برای نابود کردن آن،
باید به هر اتاق آلوده وارد شوید
و سوییچ خودنابودگر اضطراری آن را بکشید.
اما مشکلی هست.
از آنجا که سیستم ایمنی فعال شده است،
وقتی به اتاق آلوده وارد می‌شوید
نمی‌توانید بدون فعال کردن سوییچ خارج شوید،
و وقتی این کار را کردید،
دیگر نخواهید توانست به آن اتاق برگردید.
راه‌های ممکن را روی کاغذی می‌کشید،
اما به نظر می‌رسد هیچ راهی وجود ندارد
که بدون جا انداختن 
هیچ اتاقی به خروجی برسید.
پس چطور می‌توانید ویروس را
در تمام اتاق‌های آلوده نابود کنید
و برای تعریف داستان نجات پیدا کنید؟
اگر می‌خواهید خودتان راه حل را
پیدا کنید اینجا توقف کنید.
جواب در: ۳
جواب در: ۲
جواب در: ۱
اگر به نظرتان باید اول مسیرهای
ممکن را روی یک شبکه بکشید،
ایده درستی دارید.
این معما به مسئله 
راه‌های همیلتون مربوط است
که نام آن از ریاضی‌دان ایرلندی قرن ۱۹ام
ویلیام روان همیلتون گرفته شده‌است.
چالش مسئله مسیر
فهمیدن این است که آیا گراف 
داده شده مسیر همیلتون دارد یا نه.
آن همان راهی است که از تمام 
نقاط شبکه دقیقاً یک بار عبور می‌کند.
اینگونه مسائل که در دسته 
NP کامل طبقه‌بندی می‌شوند،
در صورت بزرگ بودن گراف بسیار دشوار هستند.
هرچند صحت هر راه پیشنهادی را 
می‌توان به سادگی بررسی کرد،
هیچ فرمول معتبر و میانبری
برای پیدا کردن جواب،
و حتی اطمینان از وجود آن وجود ندارد.
و حتی مطمئن نیستیم کامپیوترها هم بتوانند
جوابی قابل قبول برای این مسائل پیدا کنند.
این معما مسئله مسیر همیلتون را تاب داده
و نقاط شروع و پایان مسیر مشخص هستند.
اما پیش از اینکه هزار کیلو
کاغذ حرام کشیدن گراف کنید،
باید بدانید که یک مسیر همیلتون واقعی
با این نقاط ابتدا و انتها ممکن نیست.
به این دلیل که اتاق‌ها شبکه‌ای با تعداد
اتاق‌های زوج در هر سمت را شکل داده‌اند.
در هر شبکه با این پیکربندی،
هر مسیر همیلتونی که نقاط آغاز و پایان آن
در گوشه‌های مقابل باشد غیر ممکن است.
این راهی است برای درک علت آن.
یک صفحه شطرنجی را با تعداد 
مربع‌های زوج در هر طرف در نظر بگیرید.
هر مسیری یکی در میان 
از خانه‌های سیاه و سفید عبور می‌کند.
تعداد خانه‌های این شبکه‌ها هم زوج است
زیرا هر عدد زوج در هر عدد زوج
عددی زوج خواهد شد.
پس هر مسیر همیلتون که در یک شبکه
با ابعاد زوج از یک خانه سیاه شروع شود
باید در یک خانه سفید به پایان برسد.
و اگر از سفید شروع شود
باید در سیاه تمام گردد.
از آنجا که در یک شبکه با ابعاد زوج
گوشه‌های مخالف هم‌رنگ هستند،
پس غیر ممکن است بتوان یک مسیر همیلتون را
در گوشه‌های مقابل شروع و تمام کرد.
به نظر می‌رسد هیچ شانسی ندارید،
مگر اینکه دوباره به قوانین نگاه کنید 
و متوجه یک استثنای بسیار مهم شوید.
درست است که اگر سوییچ
یک اتاق آلوده را فعال کنید،
نابود می‌شود و دیگر
هرگز نمی‌توانید به آن برگردید.
اما یک اتاق هست 
که هنوز آلوده نشده - ورودی.
یعنی می‌توانید یک بار 
بدون کشیدن سوییچ آن را ترک کنید
و وقتی هرکدام از این اتاق‌ها را
نابود کردید باز به آن برگردید.
اتاق گوشه هم به خاطر
باز ماندن قفل هوا آلوده می‌شود
اما اشکالی ندارد
چون می‌توانید ورودی را
بار دومی که داخل آن هستید نابود کنید.
این کار چهار انتخاب برای
یک مسیر موفق به شما می‌دهد،
و همچنین به همین ترتیب
اگر اول این اتاق را نابود کنید.
آفرین. شما از شیوع یک بیماری
آخرالزمانی جلوگیری کردید،
اما بعد از همچین کار پراسترسی
به استراحت احتیاج دارید.
شاید بد نباشد دوباره نگاهی به آن
پیشنهاد فروشندگی دوره گرد بیاندازید.

