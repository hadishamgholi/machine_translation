
منظومه‌هاي شمسي خارج از منظومه ما
مانند شهرهای دوري هستند که نور چشمک‌زن آنها را مي‌توانيم ببينيم،
اما در خیابانهایشان نمی توانیم راه برویم.
هر چند با مطالعه این نورهای چشمک زن
می توان آموخت كه ستارگان و سیارات با يكديگر تعامل مي‌كنند
تا اکوسیستم خود را شكل داده
و مكاني که قابل زندگي كردن باشد را بوجود آورند.


در این تصویر از افق توکیو،
من داده‌های مخفي
جدیدترین تلسکوپ فضایی شکار سیارات موجود،
يعني تلسکوپ فضايي کپلر را دارم.
می‌توانید آن را ببینید؟
ادامه ميديم.
این یک بخش کوچکي از آسمان است که تلسکوپ کپلر به آن خیره مي‌شود
در اين آسمان كپلر در جستجوي سیارات است
با اندازه‌گیری نور بیش از 150.000 ستاره،
هر نیم ساعت یک بار همگي آنها را با هم و همزمان اندازه‌گيري مي‌كند،
و در عين حال بسیار به دقت اين كار را مي‌كند.


و ما به دنبال
كاهش درخشندگي ستاره مي‌گرديم
كه بر اثر گذر سیاره‌اي از جلوی یکی از این ستاره‌ها
كه مانع از رسيدن بخشي از نور آن ستاره‌ به ما می‌گردد ايجاد مي‌شود.
در طول تنها دو سال کار،
ما بیشتر از 1200
منظومه‌هاي شمسي بالقوه پیرامون دیگر ستاره‌ها یافته‌ایم.
برای اینکه شما مطلع شويد،
بايد بگويم كه طي دو دهه جستجو،
ما تنها حدود 400 سياره يافتيم
قبل از اينكه تلسکوپ کپلر به ماموريت فرستاده شود.


هنگامی که ما این چیزهای کوچک غوطه ور در نور را می بینیم،
می توانیم برخي چيزها را مشخص کنیم.
میتوانیم تعیین کنیم که در آنجا یک سیاره است،
همچنین بزرگی سیاره را
و اينكه آن سياره از ستاره‌اش چقدر فاصله دارد.
این فاصله بسیار مهم است
زیرا این فاصله به ما می گوید
که این سیاره جمعا" چقدر نور دریافت می کند.
دانستن فاصله و میزان نور دریافتی بسیار پر اهمیت هستند،
زیرا مثل این است که شما يا من کنار آتش نشسته باشیم.
می خواهید برای گرم شدن به اندازه کافی به آتش نزديك باشید،
ولی نه آنقدر نزدیک،
که داغ بشوید و بسوزید.


با این حال، چيزهاي زيادي در مورد ستاره زندگي‌بخش ما (خورشيد) براي يادگيري وجود دارد
تا اینکه فقط بگوئيم كلا چقدر نور دریافت می کنيم.
به شما می گویم چرا.
این ستاره ما است. خورشید ما است.
كه در اينجا در نور مرئی نشان داده مي‌شود.
این نوریست که شما می توانید با چشم خود آن را ببینید.
متوجه می شوید که این
تقریبا شبیه توپ زرد به نظر میرسد —
خورشیدی که همه ما در زمان کودکیمان آن را می کشیديم.
اما شما متوجه چیز ديگري هم خواهید شد،
اینکه صورت خورشید
کک و مکی است.
این کک و مکها را لکه های خورشیدی می نامند،
و آنها تنها یکی از مظاهر
حوزه مغناطیسی خورشید هستند.
آنها همچنین باعث متفاوت شدن نور ستاره می‌شوند
و ما می توانیم این را
بسیار بسیار دقیق با تلسکوپ کپلر اندازه‌گیری كرده و اثر آن را ردیابی کنیم.


با این حال، اینها فقط بخش كوچك و ذره‌اي از بيكران هستند.
اگر چشم ما مي‌توانست به UV یا اشعه X نگاه كند،
آنوقت ما واقعا
اثرات پویا و مهيج
فعالیت مغناطیسی خورشید مان را می دیدیم —
چیزیهايي كه در ستاره‌های دیگر نیز اتفاق می‌افتد.
فکرش را بکنید، حتی وقتي بیرون هوا ابریست،
این نوع حوادث
در آسمان بالای سر شما دائما رخ مي‌دهد.
بنابراين وقتی ما می خواهیم بدانیم که آیا یک سیاره قابل سکونت هست يا خير،
آیا امكان زندگي در آن هست يا خير،
ما نه تنها می خواهیم بدانیم که چه میزان نور به آن می رسد
و اينكه چقدر گرم است،
بلکه می خواهیم درباره آب و هوای فضاي آن هم بدانیم—
يعني درباره این تابش پرانرژی،
اشعه ماوراء بنفش و اشعه X
که توسط ستاره آن سياره تولید می شوند
و آن سياره را در حمامی از تابش پرانرژی مي‌شويند.


و بنابراين، ما واقعا" نمی توانیم
سیاره‌هاي پیرامون ساير ستارگان را
به همان دقتي كه
سیاره‌های منظومه شمسی خودمان را برسي می کنیم بررسي کنیم.
من در اينجا زهره، زمین و مریخ را نشان مي‌دهم—
سه سیاره‌ در منظومه شمسی خودمان که تفریبا هم اندازه هستند،
اما تنها یکی از آنها
واقعا مکان مناسبی برای زندگی است.
اما کاری که ما در این میان می توانیم انجام دهیم
اندازگیری میزان نوري است که از ستاره‌ها می‌آید
و فراگیری روابط
بین اين سیاره‌ها و ستاره‌هايی كه به اين سيارات زندگي مي‌بخشند است
تا سرنخهايي
درباره اینکه کدام سیارات ممكن است مکان مناسبی
برای جستجوی زندگی در كيهان باشند بدست آوریم.


تلسکوپ کپلر
پیرامون هر ستاره‌اي كه به آن مي‌نگرد يك سياره پيدا نمي‌كند.
اما در واقع هر اندازه‌گيري که كپلر انجام می‌دهد،
بسیار پرارزش است.
زیرا كپلر به ما در خصوص رابطه
بین ستاره‌ها و سیاره‌ها،
و اینکه نور ستاره چگونه
صحنه را
برای شکل گرفتن زندگی در كيهان آماده مي‌كند، مي‌آموزد.
در حالي اين ابزار تلسکوپ کپلر است که به آن سيارات خيره میشود،
این ما و زندگی هستيم که در جستجوی آنيم.


سپاسگزارم


(تشویق تماشاگران)

