
از چه تعداد از شما، پزشک‌تان 
درباره سکس پرسیده است؟
سلامت روان شما؟
مصرف الکل؟
این پرسش‌ها تقریبا جهانی است.
اما از چه تعداد از شما، پزشک‌تان 
درباره پول پرسیده است؟
اکثرا این تجربه را نداریم.
اما عجیب است که بدانید در قیاس با
اکثر کشورهای پردرآمد،
فقر کودکان در ایالات متحده همه‌گیر است.
شرایطی را خلق می‌کند که به افزایش 
احتمالی سطوح هورمون‌های استرس
و نقص در رشد مغر منجر می‌شود.
احتمال مرگ کودکان فقیر
در ایالات متحده یک و نیم برابر بیشتر
و بستری شدن در بیمارستان ۲ برابر
در قیاس با همسالان آنها
از خانواده‌‌های متوسط است.


بنابراین من و همکارم دکتر مایکل هول شروع 
کردیم به پرسیدن درباره پول از مادرها.
می‌دانستیم که لازم است شکل
بازدید پزشک را از نو تصور کنیم،
تا کودکان را از فقر خارج کنیم
و برای آنها شانس عادلانه‌ای برای 
تجربه زندگی سالم را فراهم کنیم.


پرسش‌های ما منتهی به راه‌حل شگفت‌آوری شد:
اعتبارات مالیاتی.
معلوم شد، اعتبار مالیاتی ناشی از درآمد،
بهترین نسخه برای فقر موجود در 
ایالات متحده است.
متوسط مادران ۲ تا ۳ هزار دلار
از آن بهره‌مند می‌شوند.
وقتی خانواده‌ها آن را می‌گیرند،
مادرها و نوزادها سالم‌ترند:
مادرانی با افسردگی کمتر،
نوزادانی با وزن بیشتر در هنگام تولد.
اما یکی از هر ۵ خانواده 
علی‌رغم مشمول بودن آن را دریافت نمی‌کند،
و اکثر دریافت کنندگان نیز
چند صد دلاری را بابت
صنعت پول ‌ساز آمادگی
مالیاتی از دست می‌دهند.


یک روز، مادری از ما پرسید
چرا کار مالیاتی را برای او انجام نمی‌دهیم
در حالیکه که او منتظر دکتر بود.


(خنده)


همه ما معنی ندامت را خوب بلدیم.
اما چرا از وقت استفاده بهینه نکنیم؟


پس ابتکار استریت‌کِرِد را راه انداختیم،
برای تجویز آمادگی مالیاتی در کلینیک‌هایی
که به کودکان خدمات می‌دهند.
این روش بدیع است و البته
سلامت عقل ما را زیر سوال می‌برد.
بهر حال، ما پزشک هستیم، نه حسابدار.
اما چیزی داریم که حسابدارها ندارند:
دسترسی به خانواده‌ها.
بالای ۹۰ درصد کودکان در ایالات متحده
حداق سالی یکبار نزد پزشک می‌روند.
خانواده‌ها به ما اعتماد دارند
و هر کاری می‌کنند تا فرزندان‌شان
زندگی بهتری داشته باشند.


دکترها می‌توانند این کار را در کل کشور 
در هر کلینیکی انجام دهند —
واقعا ساده است.
بیمارستان بعنوان یک مکان 
آمادگی مالیاتی ثبت نام می‌کند،
و همه، از دانشجویان پزشکی گرفته
تا بازنشسته‌ها،
می‌توانند بعد از گذراندن امتحان IRS 
بعنوان آماده کننده مالیاتی داوطلب شوند.
قول می‌هم که اصلا سخت نباشد.
مسلما هرگز فکرش را نمی‌کردم که
کار مالیاتی دیگران را انجام دهم،
اما الان اینطور است.


الان در انتهای سال سوم خود هستیم.
در دو سال اول، موفق به بازگرداندن
تنها ۱/۶ میلیون دلار
به ۷۵۰ خانواده در بوستون شدیم.
امسال —


(تشویق)


امسال نه سایت در چهار ایالت داریم.
۶۳٪ خانواده‌های ما هرگز درباره 
اعتبار مالیاتی ناشی از درآمد نشنیده‌اند.
چطور چیزی را ادعا کنید 
که درباره آن نشنیده‌اید؟
و نیمی هرگز از آمادگی مالیاتی 
رایگان استفاده نکرده‌اند.


آن دو تا سه هزار دلار در سال
بسیار موثر است.
گرسنگی را در نظر بگیرید.
یک رژیم غذایی کم هزینه و مقوی
برای مادری با دو فرزند کوچک
ماهانه ۴۷۷ دلار هزینه دارد.
با پول اعتبار مالیاتی ناشی از درآمد
آن خانواده ۵ تا ۶ ماه پول غذا دارند.
یا مراقبت‌های پزشکی را در نظر بگیرید.
بیست میلیون کودک در ایالات متحده 
به مراقبتی که استانداردهای
طب اطفال را برآورده کند دسترسی ندارند.
و هنوز، میانگین هزینه چنین مراقبتی سالیانه
فقط ۴۰۰ دلار برای هر کودک است.
پول اعتبار مالیاتی ناشی از درآمد
می‌تواند این مشکل را حل کند.
و از هم مهم‌تر این که
این پول به مادرها امید می‌دهد.
یکی از مادرها با پول بدست آمده از این راه
پسرش را برای تحصیل به اسپانیا فرستاد.
در پرداخت کرایه خانه خودش مشکل داشت
اما این پول راهی بود
برای داشتن یک آینده بهتر.


ما بعنوان پزشک‌ها و شهروندان
این فرصت را داریم
تا به ریشه این مشکل بپردازیم.
با تصوری دوباره از مراقبت سلامت
بعنوان مکانی که دلایل
ناخوشی را خطاب قرار می‌دهد،
خواه عفونی باشد
یا مالی.


متشکرم.


(تشویق)

