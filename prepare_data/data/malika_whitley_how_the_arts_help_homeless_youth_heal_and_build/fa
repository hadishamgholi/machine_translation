
شما یک چرت کوتاه را دوست ندارید؟


(خنده)


اینکه تکه کوچکی از زمان را بدزدید
تا در آن لحظه شیرین فراغت
روی کاناپه‌تان دراز بکشید.
این یکی از چیزهای مورد علاقه‌ام است،
ولی قبل از اینکه در نوجوانی
خانه به دوشی را تجربه کنم
قدرش را نمی‌دانستم.
توانایی چرت زدن، تنها
ناظر به داشتن اطمینان و ثبات است،
چیزی که برای شما مهیا نیست
وقتی تمام دارایی‌تان را داخل
کیف مدرسه‌تان به دوش می‌کشید
و قبل از اینکه بیرون‌تان کنند
از تمام فرصتی که برای نشستن در یک جای معین
بهتان داده‌اند استفاده می‌کنید.


من در آتلانتای جورجیا بزرگ شدم،
همیشه در حال جابجایی
بین خانه‌های مختلف بودم
همراه با یک خانواده دوست داشتنی و صمیمی
در حالیکه تلاش می‌کردیم
در مسائل مالی به ثبات برسیم.
اما زمانی که مادرم موقتاً
دچار بحران روحی شیدایی شد
و وقتی شیدایی او مرا طعمه
آزارهای جسمی و عاطفی او کرد،
برای حفظ امنیتم فرار کردم.
به این نتیجه رسیدم
که خانه به دوشی برایم بهتر است
تا زندگی در کنار خانواده.
۱۶ سالم بود.


در زمان خانه به دوشی، یکی از
۳٫۳۰۰ جوان بی‌خانمان آتلانتا شدم
با احساس بی‌پناهی،
مطرود و شب‌ها نامرئی.
در این وضعیت برای نوجوانی که بی‌خانمان شده
و خیابان را برای پیدا کردن
جای خواب قدم می‌زند
هیچ جایی نبوده و هنوز هم نیست.
فهمیدم اکثر مردم بی‌خانمان‌ها را
به چشم یک انگل تنبل،
معتاد و پلشت نگاه می‌کنند،
اما کیف پر از کتاب و لباسِ من 
و میانگین آ-مثبت نمره‌هام
چیز دیگری را نشان می‌داد.
من روی صندلی مورد علاقه‌ام 
در مرکز شهر می‌نشستم
و گذشت زمان را دنبال می‌کردم
تا بتوانم چند ساعتی خواب راحت یواشکی
روی نیمکت‌ها، داخل ماشین‌ها، 

داخل ساختمان‌ها یا انبارها داشته باشم.
من هم، مثل هزاران جوان بی‌خانمان دیگر
در سایه‌های شهر ناپدید شده بودم
در حالی که دنیا به چرخش خودش ادامه می‌داد
انگار که هیچ اتفاق فاجعه‌باری نیفتاده بود.
این دیده نشدن، به تنهایی تمام 
روح و روان من را نابود کرده بود.


اما در زمانی که چیز دیگری نداشتم،
هنر را با خودم داشتم،
چیزی که در ازای جای خواب
هیچ ثروت مادی‌ای از من نمی‌خواست.
چند ساعت آواز خواندن، شعر نوشتن
یا ذخیره پول کافی
برای ورود به دنیایی دیگر در یک نمایش
من را در حرکت نگه می‌داشت و به زندگی سابقم
سوق می‌داد، وقتی در بدترین حالت بودم.
چهارشنبه عصرها
به خدمت‌رسانی کلیسا می‌رفتم
و چون تشنه تسکینی بودم
که هنر به من می‌داد،
چند ساعتی زودتر می‌رفتم،
به طبقه پایین می‌رفتم
در بخشی از جهان که تنها چیزی که مهم بود،
درست اجرا کردن یا نکردن نت‌های آهنگی بود
که آن هفته تمرین می‌کردم.
ساعت‌ها آواز می‌خواندم.
این، آنچنان قدرتی به من داد
تا به خودم اجازه بدم
که همه چیز را نادیده بگیرم و آواز بخوانم.


پنچ سال بعد موسسه خودم
«چاپ‌آرت» را ایجاد کردم،
که یک سازمان هنری چند رشته‌ای
برای بی‌خانمان‌های نوجوان است.
چاپ‌آرت از هنر به عنوان وسیله‌ای
برای بهبود آسیب‌های روانی
از طریق انجام هرآنچه
درباره ساختن یک جامعه
و بازیابی شرافت
و پیاده‌سازی آن در روندی خلاقانه می‌دانیم.
ساختمان مرکزی چاپ‌آرت
در آتلانتا، جورجیا قرار دارد،
در حالی که برنامه‌های اضافه‌ای
در حیدرآباد هند، و آکرای غنا داریم،
و از سال ۲۰۱۰ که کار را شروع کردیم،
به بیش از ۴۰٫۰۰۰ نوجوان
در سراسر دنیا خدمات دادیم.
نوجوانان ما پناهگاهی
در عناصر دگرگون‌کننده‌ هنر پیدا می‌کنند،
و آنها برای انجامش به مکان‌های امنی که
چاپ‌آرت برای آنها مهیا می‌کند، نیاز دارند.
جمعیتی اغلب نامریی از هنر
برای پیدا کردن راهشان استفاده می‌کنند.
اما سفر به خارج از نامریی‌بودن،
سفر ساده‌ای نیست.


ما یک خواهر و برادر داریم، جِرمی و کِلی،
که بالغ بر ۳ سال است که در
برنامه ما حضور دارند.
آنها چهارشنبه عصرها
به کلاس‌های چاپ‌آرت می‌آیند.
اما حدوداً یک سال قبل،
جرمی و کلی، شاهد سکته 
و مرگ مادرشان پیش چشم‌شان بودند.
آن دو نگاه می‌کردند در حالی که
نیروهای امداد نتوانستند او را احیا کنند.
وقتی پدرشان سند تحویل سرپرستی موقت‌شان را
به ارین، مربی چاپ‌آرت تحویل می‌داد
حتی بدون اینکه اجازه بدهد،
قبل از رفتن، برای خودشان
لباس اضافه بردارند گریه می‌کردند.
این سلسله حوادث قلب من را شکست،
اما ایمان و پایداری جرمی و کلی در چاپ‌آرت
چیزی بود که باعث شد من
در این کار باقی بمانم.
وقتی کلی، در بدترین لحظات
به خواهرش ارین می‌گفت
می‌داند که ارین هر کاری
که از دستش بر بیاید
انجام می‌دهد تا احساس دوست
داشته شدن و مهم بودن بکنند،
مدرکی بود برای من که بوسیله هنر،
به عنوان نقطه بازگشت،
می‌توانیم جوانان بی‌خانمان را
بهبود و رشد بدهیم.


و ما به رشد دادن ادامه دادیم.
ما به دوین کمک کردیم،
که همراه با خانواده‌اش بی‌خانمان شده بود.
وقتی که مادرش مجبور بود بین اجاره خانه
و صورتحساب داروهاش یکی را انتخاب کند.
او از طریق چاپ‌آرت
علاقه‌ش به نقاشی را کشف کرد.
ما به لیز کمک کردیم،
که اکثر دوره نوجوانیش را
در خیابان‌ها سپری کرده بود
اما به موسیقی روی آورد
تا به خود واقعیش برگردد
درست وقتی که آسیب‌های روحیش
بر شانه‌های ضعیفش سنگینی می‌کرد.
ما به ماریا کمک کردیم،
که از شعر برای بهبودی استفاده کند
بعد از اینکه پدربزرگش
داخل خودروی ونی فوت کرد
که او با بقیه خانواده‌ش در آن ساکن بودند.


اما، خطاب به جوانانی که
بی‌خانمانی را تجربه می‌کنند،
بگذارید چیزی به شما بگویم،
شما قدرت این را دارید
که خودتان را تقویت کنید.
شما از طریق هنر، صدایی رسا خواهید داشت
که شما را طبق چیزی که بودید قضاوت نمی‌کند.
پس هیچ‌وقت دست از تلاش
برای پیداکردن راهتان برندارید
بخاطر اینکه حتی در تاریک‌ترین لحظات‌تان
ما شما را می‌بینیم.


ممنونم.


(تشویق)

