
ژوئن ۲۰۱۰.
برای اولین بار در شهر رم، 
در ایتالیا فرود آمدم.
برای گردش شهر آنجا نبودم.
رفته بودم تا مشکل گرسنگی جهان را حل کنم.


(خنده حاضرین)


درسته.
من ۲۵ ساله و دانشجوی مقطع دکتری
مسلح به یک ابزار آزمایشی بودم 
که در دانشگاهم طراحی شده بود،
می‌خواستم به «برنامه جهانی غذا»
در حل گرسنگی کمک کنم.
پس به ساختمان مرکزی آن سازمان
قدم گذاشتم
و چشمانم ردیف پرچم‌های
سازمان ملل را بررسی کرد،
و لبخند زدم و توی دلم گفتم،
«مهندس اینجاست.»


(خنده حاضرین)


داده‌های خود را به من بدهید.
می‌خواهم همه چیز را بهینه‌سازی کنم.


(خنده حاضرین)


از غذایی که خریده‌ای برایم بگو.
بگو به کجا می‌رود و
چه موقع باید آنجا باشد،
و من برایت کوتاه‌ترین،
سریع‌ترین، ارزان‌ترین و بهترین
مجموعه از مسیرهایی را
می‌گویم که به غذا خواهی رسید.
پول پس‌انداز می‌کنیم،
از تأخیرها و اختلالات
پیش‌گیری خواهیم کرد،
و سر آخر اینکه
زندگی‌ها را نجات می‌دهیم.
نیازی به تشکر نیست.


(خنده حاضرین)


فکر کردم ۱۲ ماه طول خواهد کشید،
باشه، شاید هم ۱۳ ماه.
اما اصلاً طبق برنامه‌ام پیش نرفت.
چند ماهی بعد از شروع پروژه،
رییس فرانسوی‌ام بهم گفت،
«می‌دونی مالری،
فکر خوبیه،
اما داده‌های لازم برای
الگوریتم تو وجود نداره.
ایده‌ای خوبه
ولی در زمانی غلط،
و ایده خوب در زمان غلط
ایده‌ای غلطه.»


(خنده حاضرین)


ختم پروژه.
نابود شدم.


الان که به عقب نگاه‌ می‌کنم
به اولین تابستانم در رم
می‌بینم چقدر همه چیز در شش
سال گذشته عوض شده،
یک دگرگونی مطلق است.
زمان اصلی برای واردکردن داده‌ها
به جهان بشردوستانه است.
هیجان‌انگیز و الهام‌بخش است.
اما راه درازی مانده.
و رؤسای شرکت‌ها، آماده باشید،
چون قصد دارم شرکت‌هایتان را به چالش بکشم
تا وارد عمل شوند و نقش‌شان را
که می‌دانم از پسش برمی‌آیند ایفا کنند.


تجربه ام در رم ثابت کرد که
با استفاده از داده‌ها می‌توانید
جان مردم را نجات دهید
خب البته نه در تلاش اول،
اما در نهایت به آنجا می‌ٰرسیم.
بگذارید تصویر را برایتان ترسیم کنم.
تصور کنید باید برای صبحانه،
ناهار و شامِ
پانصد هزار نفر برنامه ریزی کنید،
و برای این کار بودجه محدودی دارید،
مثلا ۶/۵ میلیون دلار در ماه.
خب، چکار باید کنید؟
بهترین روش برای انجام آن چیست؟
آیا خرید برنج،‌ روغن،‌ 
گندم و نخود لازم است؟
چقدر؟
ساده به نظر می‌آید. اما نیست.
۳۰ نوع غذای ممکن دارید،
و باید ۵ تا را انتخاب کنید.
بیش از ۱۴۰/۰۰۰
ترکیب مختلف می‌شود.
بعد برای هر غذایی که
انتخاب می‌کنید،
لازم است تصمیم بگیرید
چقدر خرید کرده،
از کجا آن را بخرید،
کجا آن را نگه دارید،
چقدر زمان رسیدن به آنجا طول می‌کشد.
باید همه مسیرهای حمل و نقل 
مختلف را بررسی کنید.
و این می‌شود بیش از ۹۰۰ میلیون گزینه.
اگر هر گزینه را فقط یک ثانیه بررسی کنید،
۲۸ سال زمان لازم است
تا آن‌ها را مرور کنید،
۹۰۰ میلیون گزینه.


پس ابزاری خلق کردیم که
به تصمیم‌گیرنده‌ها اجازه می‌داد
تا ۹۰۰ میلیون گزینه را
ظرف تنها چند روز بررسی کنند.
روشی که بی‌نهایت موفقیت‌آمیز ظاهر شد.
در یک عملیات در عراق
۱۷ درصد در هزینه‌ها صرف‌جویی کردیم،
و این به آن معناست که می‌توانید
تغذیه ۸۰/۰۰۰ تن دیگر را بدهید.
همه‌ی این‌ها به لطف استفاده از داده‌ها 
و سیستم‌های پیچیده‌ی مدل‌سازی است.


اما این کار را تنهایی انجام ندادیم.
گروهی که باهاشون در رم
کار می‌کردم بی‌نظیر بودند.
به همکاری اعتقاد داشتند.
دنیای دانشگاهی را مشارکت دادند.
شرکت‌ها را آوردند.
و اگر می‌خواهیم تغییرات بزرگ در مشکلات
عظیمی چون گرسنگی در جهان ایجاد کنیم
همه باید سر میز حاضر شوند.
ما به متخصصان داده‌های
سازمان‌های بشری نیاز داریم
برای فرماندهی
و مدیریت انواع و اقسام صحیح مشارکت
با دانشگاهیان و مراکز دولتی.
و یک گروه هست که آنطور که باید
مایل به مشارکت نیست.
حدس زدید؟
شرکت‌ها.


شرکت‌ها نقش اساسی در حل
مشکلات بزرگ در جهان ما دارند.
من دو سال است که
در بخش خصوصی کار می‌کنم.
دیدم که شرکت‌ها چه کارهایی انجام می‌دهند، 
و چه کارهایی نه.
و فکر می‌کنم سه روش اصلی برای
پر کردن این شکاف داریم:
با در اختیار گذاشتن داده‌ها،
متخصصان تصمیم‌گیری (داده‌کاوها)
و در اختیار گذاشتن فناوری برای 
جمع‌آوری منابع تازه داده‌ها.
این صدقه‌دادنِ داده‌هاست،
و آینده‌ی مشارکت
در مسئولیت‌پذیری اجتماعی.
خوبی‌اش این است که
به لحاظ تجاری هم سود خوبی دارد.


امروزه شرکت‌ها کوهی از
داده‌ها جمع می کنند،
پس اولین قدم اعطای این داده‌هاست.
برخی شرکت‌ها الان این کار را می‌کنند.
برای مثال،‌ یک شرکت بزرگ مخابراتی.
داده‌های خود را در 
سنگال و ساحل عاج آزاد کردند
و محققان دریافتند
که اگر به الگوی آنتن‌دهی
دکل‌های مخابراتی نگاه کنیم
خواهیم دید که مردم کجا سفر می‌کنند.
و همین‌طور قادر خواهید بود بگویید مثلاً
مالاریا کجا ممکن است همه‌گیر شود
و برایش پیش بینی‌هایی کنید.
یا برای مثال یک شرکت
ماهواره‌ای نوآور را در نظر بگیرید.
آن‌ها داده‌های خود را آزاد کرده
و در اختیار گذاشتند
و با این داده‌ها می‌توان ردیابی کرد
اثرات خشکسالی‌ها
بر تولید غذا چگونه است.
اینطوری می‌شود کمک‌های مالی را
پیش از رخ دادن یک بحران به انجام رساند.


این شروع خوبی است.
اطلاعات مفید مهمی در داده‌های
شرکت‌ها نهفته است
و بله البته باید خیلی محتاط باشید.
باید به دغدغه‌های خصوصی احترام بگذارید،
مثلاً با ناشناس‌کردن داده‌ها.


ولی حتی اگر دریچه‌های این سد باز شوند،
و حتی اگر همه شرکت‌ها
داده‌های خود را اهدا کنند
به دانشگاهیان، سازمان‌های غیر دولتی،
و سازمان‌های بشردوستانه،
برای درک اثرات کامل این داده‌ها
بر اهداف بشر دوستانه
کافی نخواهد بود.
چرا؟
برای آشکار کردن این اطلاعات در داده‌ها
به متخصصان (داده‌کاوی) نیاز دارید.
دانشمندن تصمیم‌گیرنده مردمی مثل من هستند.
داده را می‌گیرند، تمیزش می‌کنند،
آن را تغییر می‌دهند و درون
یک الگورتیم مفید قرار می‌دهند
که بهترین گزینه است در جهت
مدیریت کردن کار.
در دنیای کمک‌های بشردوستانه،
خیلی متخصص تصمیم‌گیری کم است.
اکثراً در خدمت شرکت‌ها هستند.
پس این دومین چیزی است که
این شرکت‌ها لازم است انجام دهند.
علاوه بر بخشش داده‌هایشان،
لازم است دانشمندانِ
تصمیم‌گیری‌شان را هم اهدا کنند.


الان شرکت‌ها خواهند گفت، «آه،‌ ‌
متخصصان تصمیم‌گیری را از ما نگیرید.
ما هر لحظه به آن‌ها نیاز داریم.»
اما راه حلی وجود دارد.
اگر یک شرکت بخشی از زمان
یک دانشمند تصمیم‌گیری را اهدا می‌کرد،
عاقلانه‌تر بود که این زمان را
بر روی گستره‌ای طولانی از زمان
پخش می‌کرد، مثلاً پنج سال.
این شاید حدود چند ساعت در ماه می‌شد،
که یک شرکت به سختی آن را حس می‌کرد،
ولی توانایی که داشت مهم بود:
همکاری طولانی مدت.
همکاری طولانی مدت به شما
اجازه می‌دهد رابطه ایجاد کنید،
تا داده‌ها را بشناسید و واقعاً
آن‌ها را درک کنید
و شروع به فهمیدن نیازها و چالش‌هایی کنید
که سازمان‌های بشردوستانه
با آن‌ها مواجه هستند.
در رم، در «برنامه جهانی غذا»،
این کار برای ما پنج سال طول کشید،
پنج سال.
سه سال اول، در حال پیدا کردن راه‌حل بودیم.
سپس در دو سال بعدی در حال
پالایش و پیاده‌سازی ابزار
مثل مأموریت عراق و دیگر کشور‌ها بودیم.
فکر نمی‌کنم این زمانبندی غیرواقعی باشد
وقتی نوبت به استفاده از داده‌ها برای
ایجاد تغییرات عملیاتی می‌کنیم.
این یک سرمایه‌گزاری است.
نیاز به صبر دارد.
اما انواع نتایجی که بتواند تولید شود
غیرقابل انکار هستند.
در مورد ما، قابلیت تغذیه 
ده‌ها هزار انسان بیشتر فراهم شد.


بنابراین ما اعطای داده‌ها و 
اعطای دانشمندان تصمیم‌گیری را داریم،
و در واقع راه سومی هم هست که
شرکت‌ها بتوانند کمک کنند:
اهدای فناوری برای جمع‌آوری
منابع جدید داده‌ها.
می‌دانید کلی چیز هست 
که برایشان داده‌ای نداریم.
همین الان، پناهجویان سوری 
به یونان هجوم آورده‌اند،
و آژانس پناهجویان سازمان ملل،
حسابی سرشان شلوغ است.
نظام فعلی برای ردیابی آدم‌ها
کاغد و قلم است،
و این یعنی
وقتی مادری به‌همراه پنج فرزندش 
قدم به اردوگاه می‌گذارد
اداره‌ی اصلی در این لحظه
نسبت به آن نابینا است.
ظرف چند هفته آینده
تمام این موضوع تغییر می‌کند،
به لطف همکار بخش خصوصی.
قرار است نظام جدیدی بر مبنای فناوری
اهدایی ردیابی محموله‌ها پی‌ریزی کنیم
که شرکت حملی که برایش کار می‌کنم
اهدا کرده.
با این سیستم جدید،
دنباله‌ی اطلاعاتی خواهد بود،
که به محضی که مادر و کودکانش
پا به اردوگاه می گذارند مطلع خواهید شد.
و حتی خواهید دانست که آیا
این ماه و ماه بعدی
ذخیره‌ای دریافت می‌کند.
آشکارسازی اطلاعات
کارایی را بالا می‌برد.
برای شرکت‌ها،‌ استفاده از فناوری
برای یافتن داده‌های مهم
مثل نان شب است.
سال‌ها است این کار را می‌کنند،
و باعث افزایش بهبود چشمگیری
در کارهایشان شده است.
فقط تصور کنید کمپانی
نوشیدنی‌سازی محبوب شما
روی فهرست موجودی‌اش کار می‌کند
و نمی‌داند که روی هر قفسه
چند بطری هست.
احمقانه است.
داده‌ها، مولدِ تصمیمات بهترند.


اکنون اگر نمایندگی شرکتی را داشته باشید،
و واقعیت‌گرا باشید و نه یک ایده‌آل گرا،
باید به خودتان بگویید که 
« خب، مالری همه این‌ها عالیه،
اما من چرا باید درگیر بشم؟»
خوب از یک طرف،
فراتر از حُسن‌نیت
کمک بشردوستانه بخشی با ارزش
۲۴ میلیارد دلاری است،
و پنج میلیارد نفر وجود دارند،
شاید مشتری‌های بعدی شما،
که در دنیای در حال توسعه زندگی می‌کنند.
بعلاوه، شرکت‌هایی که وارد داده‌بخشی
بشردوستانه می‌شوند،
در حال یافتن اطلاعات مفیدتری
در داده‌های خود هستند.
برای مثال یک شرکت
کارت اعتباری‌ را ببینید،
که یک مرکز باز کرده که
به عنوان یک قطب برای دانشگاهیان،
دولت و سازمان‌های بشردوستانه
کار می‌کند.
آن‌ها به اطلاعات استفاده از
کارت‌های بانکی نگاه می‌کنند
و با آن به فهمی می‌رسند
از اینکه خانواده‌های هندی چگونه
زندگی، کار، درآمدزایی و خرج می‌کنند.
برای دنیای بشردوستانه
این اطلاعاتی فراهم می‌کند
که چگونه می‌شود مردم را
از فقر خارج کنیم
ولی برای شرکت‌ها، اطلاعاتی
درباره مشتریان بالفعل
و مشتریان بالقوه‌شان در هند می‌دهد.
یک برد همه طرفه است.
برای من، جذابیت اهداکردن داده‌ها —
اهدای داده‌ها، اهدای متخصصان تصمیم‌گیری
و اهدای فناوری —
برای متخصصان جوانی مثل من
معیار انتخابی است
برای کارکردن در شرکت‌ها.
مطالعات نشان می‌دهد که نسل آینده نیروی کار
به تأثیر‌گزاری هرچه بیشتر
کاری که می‌کند اهمیت می‌دهد.
ما می‌خواهیم کاری مفید کنیم،
و با استفاده از داده‌های بشردوستانه،
شرکت‌ها می‌توانند به مشارکت و نگهداری
متخصصین تصمیم‌گیری خود کمک کنند.
و این مسأله‌ی مهمی است برای
متخصصانی که متقاضی زیادی دارند.


صدقه‌دادنِ داده‌ها از نظر
تجاری سودمند است،
و حتی می‌تواند به تحول در
دنیای بشردوستی نیز کمک کند.
اگر ما برنامه‌ریزی و تدارکات‌مان را
از لحاظ کارهای
بشردوستانه تدوین کنیم،
می‌توانیم برای صدها هزار نفر دیگر
غذا، سرپناه و لباس تأمین کنیم،
و شرکت‌ها باید قدم جلو بگذارند و
نقش‌شان که می‌دانم می‌توانند را
در پیشبرد این انقلاب ایفا کنند.


شما شاید ضرب‌المثل «غذای فکر»
رو شنیده باشین.
خب. این به واقع فکر برای غذاست.
و بالاخره اینکه
ایده‌ای خوب در زمانی مناسب است.


(خنده حاضرین)


بسیار عالی.


متشکرم.


(تشویق)

