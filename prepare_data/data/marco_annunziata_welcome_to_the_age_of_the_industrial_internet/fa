
انیشتین گفته است که
"من هیچ وقت به آینده فکر نمی کنم،
خودش به اندازه کافی زود از راه می رسد."


و در حقیقت او درست گفته است.
پس امروز من در اینجا هستم
تا از شما بخواهم که فکر کنید
در حال حاضر، آینده چگونه دارد رخ می دهد.
در طی ۲۰۰ سال گذشته، جهان تجربه ی
دو موج اصلی اختراعات را داشته است.
اول، انقلاب صنعتی
که برایمان ماشین ها، کارخانجات، راه آهن،
برق و حمل و نقل هوایی را به همراه آورد،
و زندگی ما دیگر مثل قبل نشد.
سپس، انقلاب اینترنت
که برایمان قدرت محاسباتی، شبکه های داده،
دسترسی بی مانند
به اطلاعات و ارتباطات را به همراه آورد،
و زندگی ما دیگر مثل قبل نشد.


حال ما داریم
یک تغییر متفاوت را تجربه می کنیم:
اینترنت صنعتی.
اینترنت صنعتی با خود ماشین های هوشمند،
تجزیه و تحلیل پیشرفته،
و ابتکار افراد در کار را به همراه می آورد.
اینترنت صنعتی پیوند ذهن ها و ماشین ها است.
و زندگی ما دیگر مثل قبل نخواهد شد.


من در شغل کنونی خودم، از نزدیک می بینم که
تکنولوژی چگونه درحال تغییر دادن
بخش های صنعتی است که نقش بزرگی را
در اقتصاد و زندگی ما بازی می کنند:
انرژی، هوانوردی، حمل و نقل، سلامت.
برای یک اقتصاد دان، 
این بسیار غیر معمول است،
و در عین حال بسیار هیجان انگیز،
زیرا این یک تغییر است،
با همان قدرت انقلاب صنعتی و بیشتر از آن،
و پیش از انقلاب صنعتی،
هیچ پیشرفتی در زمینه اقتصادی وجود نداشت
تا درباره آن صحبت شود.


پس این اینترنت صنعتی چیست؟
ماشین های صنعتی دارند مجهز به
تعداد روز افزونی سنسور الکترونیکی می شوند
که به آن ها این امکان را می دهد که
ببینند، بشنوند، و احساس کنند،
آن هم به میزانی بیشتر از پیش،
تا مقادیر حیرت آوری از داده را تولید کنند.
افزون بر این، تجزیه و تحلیل های پیچیده
میان این داده ها وارسی کرده،
و بینش عمیق تری برای ما فراهم می کند
که به ما اجازه می دهد
تا ماشین ها را با راه های جدید و بسیار بهینه تر
مورد بهره برداری قرار دهیم.
و نه تنها ماشین های شخصی،
بلکه واگن لوکوموتیوها، هواپیماها،
تمامی سیستمها از جمله شبکه های قدرت،
و بیمارستانها.
این یک بهینه سازی مالی و سیستمی است.
این درست است که سنسور های الکترونیکی
مدتی است که در دسترس قرار دارند،
اما چیزی عوض شده است:
شیب تند کاهش قیمت سنسورها
و در نتیجه بیشرفت در محاسبات ابری
کاهشی سریع در زمینه ذخیره داده ها
و پردازش داده ها.


پس داریم به سمت جهانی پیش می رویم
که ماشین هایی که با آن ها کار می کنیم
نه تنها هوشمند، بلکه بی نظیرند.
این ماشین ها خود آگاهند،
می توانند پیش بینی کنند،
واکنش نشان می دهند و اجتماعی هستند.
این موتورهای جت، 
لوکوموتیو، توربین های گازی،
و وسایل پزشکی هستند
که به صورت یکپارچه ارتباطی
بین خودشان و با ما برقرار می کنند.
این جهانی است که اطلاعات خودش
هوشمند می شود و نزد ما می آید،
آن هم اتوماتیک و زمانی که نیاز داریم
بدون این که نیاز باشد که به دنبالش بگردیم.
ما آغاز به گسترش دادن این پدیده
در میان سیستم صنعتی کرده ایم،
مجازی سازی بی درنگ،
تکنولوژی پردازنده چند هسته ای،
ارتباطات پیشرفته ابری،
یک نرم افزار تعریف شده ی جدید زیر بنایی
که به عملکرد ماشین این قدرت را می دهد
تا در نرم افزار مجازاً پیاده سازی شود،
و نرم افزار و سخت افزار کامپیوتر را
از هم جدا کند،
و به ما این امکان را بدهد که
از راه دور و اتوماتیک
دارایی های صنعتی را نمایش داده، 
مدیریت کرده و بهبود دهیم.


در کل، چرا این ها برای ما اهمیت دارند؟
خب، در ابتدا،
این ویژگی ها به ما این امکان را میدهد
تا پیشرفتی به سمت جلوگیری،
نگهداری و تعمیر
در شرایط خاص داشته باشیم،
که این یعنی
ماشین ها را تعمیر کنیم،
آن هم قبل از خراب شدن آن ها،
بدون اتلاف وقت
و سرویس کردن آن ها با یک برنامه ثابت.
و این، در مقابل ، ما را به سمت
از کار افتادگی 
برابر با صفر سوق می دهد
که به این معنی است که دیگر
قطع برق و
تاخیر پروازی نخواهد بود.


بگذارید برای شما چند مثال بزنم از
که این ماشینهای بینظیر
چگونه کار میکنند
و شاید بعضی از مثال‌ها جزئی به نظر رسند،
بعضی هم به شکل واضحی عمیق‌ترند،
تمام آن‌ها تاثیر قدرتمندی خواهند داشت.


بیایید با صنعت هوایی آغاز کنیم.
امروز ۱۰ درصد همه پرواز‌های
لغو شده و تاخیر‌ها
به دلیل اتفاقات برنامه‌ریزی نشده 
در تعمیر است.
چیزی خارج از انتظاراتمان اتفاق می‌افتد.
این سبب هشت میلیون دلار هزینه
برای صنعت هوایی جهانی 
به صورت سالیانه می‌شود،
آن‌ هم اگر تاثیرش
بر همه‌مان را در نظر نگیریم:
استرس، ناراحتی،
قرار ملاقات‌های از دست رفته
آن هم زمانی که بدون هیچ دستاویزی
در ترمینال فرودگاه نشسته‌ایم.
حال اینترنت صنعتی 
چگونه می‌تواند در این‌جا به ما کمک کند؟
ما یک سیستم 
جلوگیری‌کننده تعمیر را توسعه‌ داده‌ایم
که می‌تواند بر روی هر هواپیمایی نصب شود.
این سیستم خود-یادگیرنده است
و توانایی پیش بینی
وقایعی که یک اوپراتور انسانی
ممکن است جا بیاندازد را دارد.
هواپیما، در طول پرواز،
با متخصصان بر روی زمین 
ارتباط برقرار می‌کند.
هنگامی که فرود‌ آمد آنها از قبل می‌دانند
که آیا چیزی نیاز به سرویس دارد یا خیر.
تنها در ایالات متحده،
چنین سیستمی می‌تواند
از بیش از ۶۰٫۰۰۰ تاخیر و لغو
به طور سالیانه جلوگیری کند،
و به هفت میلیون مسافر کمک کند
که به موقع به مقصد خود برسند.


یا بخش سلامت را در نظر بگیرید.
امروز، پرستاران به طور میانگین
۲۱ دقیقه در هر شیفت را صرف جستجو
به دنبال وسایل پزشکی ‌می‌کنند.
این زمان ناچیز به نظر می‌رسد، 
ولی سبب صرف زمان کمتری
برای مواظبت از بیماران می‌شود.
مرکز پزشکی سنت لوکاس در هیوستن، تگزاس،
که تکنولوژی اینترنت صنعتی را گسترش داد
داد تا به طور الکترونیکی
بیماران ، پرسنل و تجهیزات پزشکی را
ارتباط دهد،
زمان گشتن تخت‌ها را
تا نزدیک یک ساعت کاهش دهد.
در هنگام نیاز شما به عمل، 
حتی یک ساعت هم اهمیت دارد.
این به این معناست که 
بیماران زیادی درمان می شوند
و زندگیهای بیشتری میتواند
نجات پیدا کند.
یک مرکز پزشکی دیگر در ایالت واشنگتن،
از برنامه‌ای بهره میبرد
که اجازه میدهد
عکس‌های پزشکی از اسکنر‌های شهری و MRIها
در شبکه ابری بررسی شوند،
که این سبب بررسی بهتر
با قیمت کمتر می‌شود.
بیماری را تصور کنید که
از یک تومور بدخیم رنج می‌برد،
و به توجه چندین متخصص نیاز دارد:
یک متخصص اعصاب، یک متخصص قلب،
یک جراح ارتوپد.
اگر تمام اینها دسترسی لحظه‌ای و همزمان
به اسکنها و عکسها در زمانی که
گرفته‌شده‌اند، داشته باشند،
قادر خواهند بود درمان بهتری را
سریع‌تر ارائه کنند.
پس تمامی این‌ها سبب 
نتایج بهتر درمان می‌شوند،
اما در عین حال می‌توانند سبب 
سود‌های اساسی اقتصادی شوند.
تنها یک درصد کاهش در چیز‌های بی‌صرفه
می‌تواند سبب بازده ذخیره‌سازی
تا سقف ۶۰ میلیارد دلار
برای صنعت درمانی به صورت جهانی شود،
و این تنها یک قطره در دریاست
آن هم در مقایسه با کارهایی که ما
نیاز داریم که انجام دهیم
تا از عهده هزینه‌های 
درمان دراز‌مدت بربیاییم.


پیشرفت‌های مشابهی در بخش انرژی
دارد رخ می‌دهد،
از جمله انرژی‌های تجدیدپذیر.
مزارع بادی که به دستگاه‌های بازبینی
و تشخیص جدید مجهز شده‌اند
که به توربین‌های بادی اجازه می‌دهند
تا با هم صحبت کنند
و شیب پره‌هایشان را هماهنگ تنظیم کنند.
آن هم بسته به این که باد چگونه می‌وزد،
می‌توانند الکتریسیته‌ای تولبد کنند
آن هم با قیمت کمتر از 5 سنت
برای هر کیلو وات بر ساعت.
ده سال پیش این قیمت ۳۰ سنت بود.
۶ برابر قیمت فعلی.


این لیست ادامه پیدا می‌کند
و خیلی سریع افزایش می‌یابد،
زیرا داده‌‌های صنعتی به صورت نمایی
در حال افزایش‌اند.
تا سال ۲۰۲۰ این اطلاعات تا ۵۰ درصد
از اطلاعات دیجیتال را شامل می‌شوند.


ولی این تنها در مورد داده‌ها نیست،
پس بگذارید من دنده را عوض کنم
و به شما بگویم که این چگونه دارد
در حال حاضر
بر مشاغل روزانه تاثیر میگذارد
زیرا این موج جدید اختراعات
لوازم و برنامه‌های کاربردی جدیدی را
به ‌همراه می‌آورد
که به ما اجازه می‌دهد که همکاریمان
از راههای هوشمندتر و سریعتری باشد
و این سبب می‌شود که نه تنها
مشاغلمان به صرفه تر شوند
بلکه پاداش نیز داشته باشد.
یک مهندس پای‌کار را تصور کنید 
که در مزرعه بادی حاضر شده
یک وسیله دستی دارد 
که به او میگوید
که کدام توربین‌ها به سرویس نیاز دارند.
او از قبل قطعات یدکی را دارد،
زیرا مشکلات از پیش تشخیص داده شده‌‌ بودند.
و اگر او با یک اتفاق پیش‌بینی نشده
مواجه شود،
همان وسیله دستی به او کمک خواهد کرد
تا با همکارانش در مرکز سرویس
ارتباط برقرار کند،
و به آن‌ها اجازه دهد 
که همان چیز را ببینند،
داده‌هایی را که برای تشخیص لازم است
انتقال دهند،
و ویدیوهایی به او بدهند که راهنمایی اش کنند،
مرحله به مرحله، با
تمام فرایند‌های پیچیده‌ای
که باید ماشینها را به قبل
برگرداند وبه راه بیاندازد.
و در نهایت ارتباطاتشان مستند شده
و در یک پایگاه داده قابل جستجو 
ذخیره می‌شود.


بگذارید توقف ویک دقیقه فکرکنیم
زیرا این نکته بسیار مهم است.
این موج جدید اختراعات دارد به صورت بنیادی
شیوه کار کردن‌ ما را عوض می‌کند.
ومی‌دانم که شما نگران تاثیری 
که اینها ممکن است روی مشاغل بگذارند هستید.
بی‌کاری در حال حاضر هم بالاست.
و همیشه این ترس وجود دارد
که اختراعات مشاغل را نابود خواهند‌کرد.
و اختراعات درانجام کارها
مشکل ایجاد میکنند.
ولی بگذارید بر دو چیز تاکید کنم.
اول، ما هم‌اکنون
مکانیزه‌شدن کشاورزی و 
اتوماسیون صنعتی را پشت سر گذاشته‌ایم
و اشتغال افزایش یافته‌است،
زیرا اختراع به صورت بنیادی 
درباره پیشرفت است.
سبب قابل تهیه‌تر شدن اجناس می‌شود.
تقاضا‌های جدید و مشاغل جدید ایجاد می‌کند.
دوم، این نگرانی وجود دارد که در آینده
فقط برای مهندسان،
متخصصان داده 
و دیگر کارمندان متخصص فضا خواهد بود.
و این حرف من را باور کنید،
به عنوان یک اقتصاددان، من هم نگرانم.
ولی به آن فکر کنید:
همانطور که یک کودک می‌تواند به راحتی بفهمد
که چگونه با یک آی‌پد کار کند،
پس یک نسل جدید موبایل 
و برنامه‌های کاربردی
صنعتی برپایه درک،
زندگی را آسانتر خواهدکرد،
برای کارمندان 
با هر سطح مهارت.
کارمندان آینده بیشتر شبیه 
مرد آهنی خواهند بود
تا چارلی چاپلین فیلم "عصر مدرن".
و مطمئنا، مشاغلی با 
مهارت‌های بالای جدیدی ایجاد خواهند‌شد:
مهندسان مکانیک دیجیتال که
هم ماشین‌ها و داده‌ها را می‌فهمند؛
که صنعت و تحلیل را می‌فهمند
و می‌توانند تجارت را شناسایی کنند
تا از تکنولوژی نهایت سود را ببرند.


ولی حالا بیایید یک قدم به عقب برویم.
بیایید به تصویر بزرگ نگاه کنیم.
مردمی هستند که استدلال می‌کنند
که اختراعات امروزی
ننها درباره رسانه‌ اجتماعی
و بازیهای احمقانه است،
و قدرت تغییری به اندازه
انقلاب صنعتی ندارد.
آن‌ها می‌گویند که تمام
اختراعات کمک کننده را
پشت‌سر گذاشته‌ایم.
و هر بار این را می‌شنوم،
نمی‌توانم به این فکر نکنم که
حتی در عصر سنگی،
باید گروهی از غارنشینان بوده باشند
که روزی دور آتش می نشستند،
بسیار بدخلق هم بوده اند،
در حالی که به گروه دیگری از غارنشینان 
نامطمئن ‌مینگریستند
که چرخ سنگی را به بالا و پایین تپه می‌چرخاندند
و به یک‌دیگر می‌گفتند که
"بله، این چرخ،
واقعا جالب است، ولی در مقایسه با آتش،
هیچ تاثیری نخواهد داشت.
همه اکتشافات بزرگ پشت سر ما هستند."
(خنده)


این انقلاب تکنولوژیکی
تاثیرگذار و تغییر دهنده است،
به اندازه‌ی تمام چیزهایی
که دیده‌ایم.
ابتکار انسان و اختراعات 
همواره ما را به سمت جلو رانده‌اند،
مشاغل ایجاد کرده‌اند.
سطح زندگی را افزایش داده‌اند.
آنها زندگی ما را
سالم تر و مفیدتر کرده اند.
و موج جدید اختراعاتی
که آغاز به زدودن صنعت کرده
از این قاعده مستثنی نیست.
در آمریکا به تنهایی،
اینترنت صنعتی
می‌تواند سبب بالا رفتن میانگین درآمد
به اندازه ۲۵ تا ۴۰ درصد
در طول 15 سال آینده شود،
و آن را طوری افزایش دهد 
که ما مدتهای مدیدی شاهدش نبوده ایم،
و بین ۱۰ تا ۱۵ تریلیارد دلار
به تولید ناخالص داخلی جهانی بیافزاید.
این به اندازه تمام اقتصاد کنونی
ایالات متحده است.


ولی این یک پایان قطعی نیست.
ما در آغاز این تغییر هستیم و
و محدودیتهایی هست
که باید ازبین ببریم،
موانعی که باید برآن ها پیروز شویم.
ما باید در تکنولوژی‌ جدید 
سرمایه‌ گذاری کنیم.
ما باید سازمان‌ها را وفق دهیم و
تمرینات مدیرانه داشته باشیم.
ما در آینده نیاز به یک 
امنیت سایبری تنومند
که اطلاعات حساس را محاسبه می‌کند
خواهیم داشت،
و همچنین قدرت ذهنی و زیرساخت‌های حیاتی
محافظ برای حملات سایبری
و سیستم‌ آموزشی نیاز دارد که 
تطبیق پیدا کند
تا مطمئن شود که دانش آموزان
با دانش درستی مهارت دیده اند.
این ساده نخواهد بود،
ولی ارزشش را خواهد داشت.
مبارزات اقتصادی‌ که با آنها رو‌برو میشویم
سخت خواهند بود،
ولی هنگامی که از محیط کارخانه عبور می‌کنم
و می‌بینم که چگونه انسان‌ها
و ماشین‌های بی‌نظیر
با هم ارتباط دارند،
و تغییری که بیمارستانها
ایجاد ‌میکنند
تغییرات در فرودگاه‌ها،
و در یک مزرعه تولید نیرو را می‌بینم،
نه تنها خوش‌بین،
بلکه مشتاق هم هستم.
این انقلاب تکنولوژیکی الان بر دوش ماست.


پس به آینده فکر کنید. 
به زودی از راه خواهد‌رسید.


متشکرم.


(تشویق)

