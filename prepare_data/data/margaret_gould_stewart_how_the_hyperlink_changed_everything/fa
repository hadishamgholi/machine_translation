
یادم می‌آید که با خودم می‌گفتم،
«این همه چیز را درباره روش
ارتباط ما تغییر خواهد داد.»


[چیز کوچک.]
[ایده بزرگ.]


[ماگارت گولد استوارت در هایپرلینک]


هایپر لینک یک عنصر رابط است،
و منظور من از آن این است،
که وقتی دارید از یک نرم‌افزار
در موبایل یا کامپیوترتان استفاده می‌کنید،
کدهای بسیاری پشت رابط هست
که به کامپیوتر دستورالعمل
مدیریت آن را می‌دهد،
اما واسط کاربر چیزی است
که انسان با آن تعامل دارد:
وقتی این را فشار می‌دهیم،
اتفاقی می‌افتد.


اوایل وقتی تازه به وجود
آمده بودند، خیلی ساده بودند
و فریبندگی خاصی نداشتند.
طراحان امروز طیف گسترده‌ای
از گزینه‌ها را دارند.
هایپرلینک از چیزی به نام
زبان نشانه گذاری استفاده می‌کند — HTML.
اول یک رشته کوتاه کد هست.
و بعد آدرس جایی که می‌خواهید 
فرد را بفرستید قرار می‌دهید.
به طرز قابل توجهی
یادگیری این کار ساده است.
و به همین ترتیب، طیف وسیعی
از منابع اطلاعات در هر جای اینترنت
دامنه هایپرلینک است.


قبلاً وقتی که مدرسه می‌رفتم —
پیش از آن که مردم دسترسی گسترده
به اینترنت پیدا کنند —
اگر می‌خواستم یک مقاله تحقیقی بنویسم،
باد به صورت فیزیکی به کتابخانه می‌رفتم،
و اگر کتابی که لازم بود را
داشتند، عالی بود.
گاهی باید درخواست آن را می‌دادید،
پس فرآیند ممکن بود هفته‌ها طول بکشد.
و فکر کردن درباره آن
حالا دیگر دیوانگی است،
چون مثل همه اختراعات بزرگ دیگر،
خیلی بعد از پیدا کردن دسترسی به چیزی نیست
که فکر می‌کنیم همیشه همین طور بوده است.


در سال ۱۹۴۵،
مردی بود به نام ونیوار بوش.
او برای دولت ایالات متحده کار می‌کرد،
و یکی از ایده‌هایی که مطرح کرد این بود که،
«واو، آدم‌ها اطلاعات
خیلی زیادی تولید می‌کنند،
و ما نمی‌توانیم همه کتاب‌هایی
که مطالعه کرده‌ایم
و ارتباط بین ایده‌های مهم را
به یاد بیاوریم.»
و او ایده‌ای داشت به نام «میمیکس،»
که می‌توانستید یک کتابخانه شخصی
از تمام کتاب‌ها و موضوعاتی
که به آن دسترسی داشتید ایجاد کنید.
و آن ایده منابع ضبط شده
تخیل مردم را به خود مشغول کرد.


بعداً، در دهه ۱۹۶۰،
تد نلسون پروژه زانادو را راه‌اندازی کرد
و گفت،
«خوب، چه می‌شد اگر من
فقط محدود به چیزهایی که دارم نبودم؟
چه می‌شد اگر می‌توانستم ایده‌ها را
در بدنه کاری بزرگتری به هم پیوند بدهم؟
در سال ۱۹۸۲، محققان دانشگاه مری‌لند
سیستمی به نام HyperTIES ایجاد کردند.
آنها اولین کسانی بودند که از خود متن
به عنوان نشانگر اتصال استفاده کردند.
آنها متوجه شدند که این لینک آبی
در زمینه خاکستری
می‌تواند تضاد مناسبی ایجاد کند،
و مردم خواهند توانست آن را ببینند.


شرکت اپل در سال ۱۹۸۷
هایپرکارت را ابداع کرد.
شما یک دسته کارت داشتید،
و می‌توانستید بین کارت‌ها
لینک ایجاد کنید.
هایپرکارت در واقع امکان پریدن
در طول داستان را ایجاد کرد.
این گونه مفاهیم داستان سرایی غیر خطی
وقتی هایپرلینک به وجود آمد
موجب ترقی ناگهانی آن شد،
چون به مردم این امکان را می‌داد
که بر داستان اثر بگذارند.


این ایده‌ها و ابداعات، همه با هم،
الهام بخش تیم برنرز-لی،
مخترع شبکه گستره جهانی بود.
هایپرلینک تقریباً حس بلوک لگو را داشت،
یک بلوک ساختمانی بسیار ساده
در یک شبکه بسیار پیچیده ارتباطات
که در تمام دنیا وجود دارد.
به خاطر روشی که هاپرلینک
برای اولین بار ساخته شد،
قرار بود که نه تنها توسط افراد بسیاری
مورد استفاده قرار بگیرند،
بلکه عده زیادی هم آنها را بسازند.
برای من این یکی از دموکراتیک‌ترین
طراحی‌هایی است که تا به حال ساخته شده است.

