
فرآيند خلاقيت — اين را می‌دانيد —
از ايده اوليه تا محصول نهايی،
فرآيندی طولانی است.
خيلی تکراری است،
اصلاحات فراوان می‌خواهد،
خون دل خوردن، عرق ريختن،
اشک ريختن دارد و سال‌ها طول می‌کشد.
و ما نمی‌گوییم
قرار است برويد پياده روی
و با کليساي سيستين در دست چپ‌تان
به خانه برگرديد.
خوب ما بر کدام بخش فرآيند خلاقيت
تمرکز کرده‌ايم؟
تنها بخش نخست.
فقط طوفان مغزی،
که به ايده‌ای جديد منجر می‌شود.
در واقع ما چهار مطالعه
بر روی افراد مختلف انجام داديم.
چه در خانه قدم بزنيد
چه بيرون.
و تمام اين مطالعات
به نتايج يکسانی رسیدند.
امروز می‌خواهم تنها 
درباره يکی از آنها برای شما بگويم.


يکی از آزمون‌هايی
که برای خلاقيت استفاده کرديم
کاربردهای جايگزين بود.
در اين آزمون، چهار دقيقه وقت داريد.
بايد هر چه بيشتر راه‌های ديگری
که به ذهن‌تان می‌رسد
برای استفاده از اشيای روزمره ارايه کنيد.
پس، به طور مثال،
با يک کليد ديگر چه کار می‌توانيد بکنيد،
غير از اينکه از آن 
براي باز کردن قفل استفاده کنيد؟
مشخصاً می‌توانيد از آن به عنوان 
چشم سوم يک زرافه استفاده کنيد، نه؟
شايد. به نوعی جالب 
و جديد باشد. اما خلاقانه است؟
پس افراد هر چه توانستند
ايده جديد ارايه کردند،
و ما بايد تصميم می‌گرفتيم:
خلاقانه هست يا نه؟


تعريفی که خيلی‌ها از خلاقيت دارند‌
«نوآوری مناسب» است.
اگر چيزی بخواهد مناسب باشد،
بايد واقع‌گرايانه باشد،
پس متاسفانه، نمی‌توانيد
يک کليد را به عنوان چشم استفاده کنيد.
بوو!
اما نکته دوم، «نوآوری،»
اين است که کسی تا به حال نگفته باشد.
پس برای ما، اول بايد مناسب باشد،
بعد نوآورانه،
هيچ کس ديگر در تمام جمعيتی که ما
روی آن تحقيق می‌کرديم آن را نگفته باشد.
پس ممکن است فکر کنيد می‌توانيد از کليد 
استفاده کنید و روی ماشين کسی خط بیاندازید،
اما اگر کس ديگری هم آن را بگويد،
برای آن اعتباری به دست نخواهيد آورد.
هيچ کدام‌تان.
با اين حال، فقط يک نفر اين را گفت:
«اگر داشتيد می‌مرديد
و مرگ‌تان يک قتل رمزآلود بود،
و بايد اسم قاتل 
و کلمات آخرتان را
روی زمين حک می‌کرديد.»
يکی اين را گفت.


(خنده)


و اين يک ايده خلاقانه است،
چون هم مناسب است هم نوآورانه.


اين ايده ممکن است وقتی در اين آزمون هستيد
در حالی که نشسته‌ايد به ذهن‌تان برسد
يا وقتی که داريد روی تردميل قدم می‌زنيد.


(خنده)


آنها اين آزمون را دو بار،
با موضوعات مختلف انجام دادند.
سه گروه: گروه اول ابتدا نشستند
و دوباره برای آزمون دوم هم نشستند.
گروه دوم اول نشستند،
و بعد آزمون دوم را در حالی
که روی تردميل راه می‌رفتند دادند.
گروه سوم —
و اين جالب است —
اول روی تردميل راه رفتند،
و بعد نشستند.
خوب، پس دو گروه
که برای آزمون اول کنار هم نشستند،
خيلی به هم شبيه بودند،
و ميانگين آنها
حدود ۲۰ ايده خلاقانه برای هر نفر بود.
گروهی که روي تردميل 
در حال راه رفتن بود
دوبرابر بهتر عمل کرد.
و آنها تنها داشتند روی يک تردميل
در اتاقی بدون پنجره راه می‌رفتند.
به ياد داشته باشيد، 
آنها دو بار امتحان دادند.
افرادی که در امتحان دوم دوباره نشستند،
نتايج بهتری نداشتند؛
تمرين تأثيری نداشت.
اما همان کساني که نشسته بودند
و بعد روی تردميل رفتند
پياده روی باعث تقويت‌شان شد.
نکته جالب اينجاست.
کسانی که روی تردميل راه می‌رفتند
هنوز اثرات باقی‌مانده‌ای 
از پياده روی داشتند،
و همچنان خلاق بودند.
پس مفهوم آن اين است
که بايد قبل از جلسه مهم بعدی‌تان
حتماً کمی پياده روی کنيد و بلافاصله 
بعد از آن طوفان مغزی را آغاز کنيد.


پنج راهنمايی برای شما داريم
تا کمک کند
که بهترين تاثير ممکن را بگيريد.
اول، يک مشکل يا يک موضوع
برای طوفان مغزی داشته باشيد.
پس اين اثر دوش نيست
که زير دوش باشيد
و ناگهان
ايده‌ای نو از شيشه شامپو بزند بيرون.
اين چيزی است 
که در طول زمان فکر شما را مشغول مي‌کند.
آنها خودخواسته در حين پياده روی
در حال فکر کردن درباره طوفان مغزی
حول زاويه ديد متفاوتی هستند.


دوم — اين سوال زياد مطرح می‌شود:
دويدن هم خوب است؟
خوب، پاسخ برای من اين است
که اگر در حال دويدن باشم
تنها ايده جديدی که خواهم داشت
ندويدن است، پس ...


(خنده)


اما اگر دويدن براي شما راحت است،
خوب است.
مشخص شده، هر فعاليت فيزيکی
که نيازمند توجه زيادی نباشد.
پس راه رفتن با گام‌های راحت
انتخاب خوبی است.


همچنين، شما می‌خواهيد 
هر چه می‌توانيد بيشتر ايده به دست بياوريد.
يکی از کليدهای خلاقيت اين است
که به همان ايده اول نچسبيد.
ادامه بدهيد.
به ايده جديد دادن ادامه بدهيد، تا اينکه 
يکي دو ايده برای دنبال کردن انتخاب کنيد.


ممکن است نگران باشيد
که نمی‌خواهيد آنها را بنويسيد،
چون اگر يادتان رفت چه؟
خوب ايده اينجا صحبت کردن درباره آنها است.
همه درباره ايده‌های جديدشان صحبت می‌کردند.
خوب می‌توانيد هدفون بگذاريد
و با گوشی موبايل‌تان ضبط کنيد
و بعد فقط وانمود کنيد
که يک مکالمه خلاقانه داريد، خوب؟
چون کار نوشتن ايده‌تان
خودش يک مانع است.
اين گونه خواهيد بود،
«به اندازه کافی خوب هست که آن را بنويسم؟»
و بعد آن را می‌نويسيد.
پس هر چه می‌توانيد بيشتر صحبت کنيد،
آنها را ضبط کنيد و بعداً به آنها فکر کنيد.


و در نهايت: 
برای هميشه اين کار را نکنيد. خوب؟
اگر به پياده روی رفتيد
و هيچ ايده‌ای به ذهن‌تان نرسيد،
يک وقت ديگر دوباره سراغ آن برويد.


فکر کنم داريم
به وقت استراحت نزديک می‌شويم،
پس يک ايده دارم:
چرا پاشنه کفش‌تان را بالا نمی‌کشيد
و افکارتان را به پياده روی نمی‌بريد؟


متشکرم.


(تشويق)

