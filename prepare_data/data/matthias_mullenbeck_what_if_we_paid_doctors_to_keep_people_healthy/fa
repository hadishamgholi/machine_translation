
ساعت۴ صبح است.
در اتاقی در یک هتل بوستون 
از خواب بيدار می‌شوم
وفقط به يك چيز فكر می‌كنم:
دندان درد.
شب قبل روکشی سرامیکی 
یکی ازدندانهایم افتاد.
پنج ساعت بعد، روی صندلی
دندانپزشکی نشسته‌ام.
اما به جای آن که روکش دندانم ترمیم شود
تا از درد خلاصی یابم،
دندانپزشک درباره مزایای جراحی
کاشت ایمپلت تیتانیوم برایم حرف می زند.
هرگز این را شنیده اید؟


(خنده حاضران)


این روش در اصل به معنی تعویض
دندان آسیب دیده
با یک دندان مصنوعی است،
که درفک شما پیچ می‌شود.
هزینه جراحی کاشت دندان 
تا ده هزار دلار آمریکا برآورد می‌شود.
روکش سرامیکی که در دهانم بود
حدود صد دلار آمریکا هزینه دارد.
بزرگترین نگرانی دندانپزشک من
سلامت من بود
یا پولی که از طریق من به دست می‌آورد؟


معلوم شد تجربه مرا دیگران نیز تجربه کرده‌اند.
تحقیقی که یک روزنامه ملی ایالات متحده آمریکا
انجام داده می‌گوید
حدود ۳۰ درصد جراحی‌ها—
از جمله ،استنت و ایمپلنت دستگاه 
تنظیم کننده عملکرد قلب،
جایگزینی لگن و برداشتن رحم—
صورت گرفته،
و پزشک مسئول 
روش‌های درمان غیر از جراحی را
در پروسه کار ملاحظه نکرده است.
این رقم تکان‌دهنده نیست؟
آمار ممکن است درسایر کشورها
اندکی متفاوت باشد،
ولی معنایش این است که 
اگردرامریکا به پزشک رجوع کنید،
احتمالا این که در معرض جراحی قرار بگیرید 
بسیار بالاست،
بدون آن که نیاز فوری به جراحی باشد.
به چه دلیل؟
چرا برخی پزشکان در انجام 
این جراحی‌های غیرضروری انگیزه دارند؟


خوب، شاید به این دلیل است
که خود نظام‌ بهداشت و درمان
محرک‌های غیرمطلوب دارد
تا روش‌ها یا درمان‌های خاصی را 
ارائه بدهد یا ندهد.
در اغلب نظام‌های بهداشت و درمان
پزشکان بر اساس هزینه مبتنی برخدمات
بازپرداخت می‌شوند
بر حسب تعداد و نوع درمان،
شاید این محرک اقتصادی برخی از
آنها را وسوسه می‌کند
تا درمان‌های پرسود جراحی را ترجیح دهند،
به جای امتحان گزینه‌های درمانی دیگر.
هرچند برخی کشورها شروع کرده اند به انجام
بازپرداخت مبتنی برعملکرد،
بر اساس یک ماتریکس کیفیت و عملکرد،
اما به طورکلی، ساختار نظام‌های 
بهداشت و درمان امروزی
انگیزه بسیار کمی به پزشکان می دهد
تا در وهله اول فعالانه از 
ظهور یک بیماری جلوگیری کنند
و روند درمان روی بیمار را
به موثرترین گزینه‌ها محدود کنند.


چگونه این مشکل را حل کنیم؟
این کار شاید مستلزم بازطراحی بنیادین
ساختار نظام بهداشت و درمان ما باشد —
بازاندیشی کامل ساختار انگیزشی.
آنچه که نیاز داریم یک
نظام بهداشت و درمان است
که هزینه سالم نگهداشتن مشتریان را 
به پزشکان بازپرداخت کند
به جای بازپرداخت هزینه خدمات 
ارائه شده به افراد را، وقتی که دیگر بیمار شده‌اند.
آنچه که نیاز داریم تغییر شکل
از نظام امروزی ِ 
عمدتا رسیدگی‌کننده به بیمار،
به سیستمی است که کارش 
حفظ سلامتی افراد است.
تغییر رویکرد «مراقبت از بیمار» فعلی
به رویکرد «مراقبت از سلامت» واقعی.
این را تحول الگوی درمان بیماران
به نظام حفظ سلامت
افراد قبل از ابتلا به بیماری است.
این تحول تمرکز همه دست‌اندرکاران را — 

از پزشکان گرفته تا بیمارستان‌ها 
و شرکت های دارویی و پزشکی
به محصولی جلب می کند که 
این صنعت درنهایت می‌فروشد:
سلامت.


تصور کنید، چی می‌شد اگر
سیستم مراقبت بهداشت خود را 
بازطراحی کنیم
به نظامی که هزینه درمان بیمار را
به پزشک نمی‌پردازد،
بلکه به پزشکان ، بیمارستانها،
شرکت‌های دارویی و پزشکی
در ازای هر روزی که سلامت یک فرد حفظ شود،
و به بیماری مبتلا نشود، بازپرداخت کند.
مثلا در عمل می‌توانیم،
از بودجه ملی برای پرداخت هزینه‌های
یک شرکت بیمه استفاده کنیم
در ازای هر روزی که سلامت یک فرد حفظ شده،
و به بیماری مبتلا نشده
یا به هیچ نوعی از مداخله پزشکی نیاز ندارد.
اگر شخصی بیمار شد،
شرکت بیمه دیگر اجرت مالی بابت روند پزشکی
و درمانی لازم برای درمان فرد،
دریافت نمی‌کند،
اما شرکت بیمه موظف به پرداخت
هرگونه گزینه درمانی مبتنی بر مدرک است
تا سلامت مشتری به او بازگردانده شود.
وقتی مشتری سلامتش را بازیافت،
هزینه سلامت او را بار دیگر برقرار می‌شود.


درواقع، همه دست اندرکاران 
نظام بهداشت و درمان
مسئول حفظ سلامت مشتریان هستند،
و در ازای پرهیز از مداخلات 
غیرضروری پزشکی امتیاز می‌گیرند
صرفا از طریق کاهش شمار افرادی 
که در نهایت ناخوش می‌شوند.
هر قدر تعداد افراد سالم بیشتر باشد،
هزینه درمان بیمار کمتر
و منافع اقتصادی همه طرفهای دخیل 
در حفظ سلامت افراد
بیشتر خواهد شد.


این تغییرساختار تشویق، حالا
توجه نظام مراقبت از سلامت را
از تامین گزینه‌های درمانی مزا و منفرد
به دیدگاهی همه‌جانبه تغییر می‌دهد،
از آنچه که برای سلامت 
و طول عمر فرد مفید است.


حال برای حفظ موثر سلامت،
مردم باید مدام اطلاعات 
مربوط به سلامتی خود را
به اشتراک بگذارند،
تا نظام مراقبت بهداشتی، از قبل بداند
که آیا کمکی برای 
حفظ سلامت آنان لازم است یا نه.
معاینه بدنی،
پایش اطلاعات سلامتی در طول عمر 

و همینطور تعیین تسلسل ژنتیکی، 
تحلیل عملکرد قلب
و فناوریهای مربوط به تصویربرداری
به مشتریان امکان می‌دهد
تا همراه با مربیان سلامت و پزشکان عمومی
بهترین و علمی‌ترین تصمیم‌ها را بگیرند —
درباره رژیم غذای، دارو و فعالیت بدنی خود—
و احتمال منحصر به فرد اشخاص
در ابتلا به امراض شناسایی شده‌ای 
که ریسکش را دارند تقلیل یابد.


تحلیل داده‌های اطلاعاتی مبتنی برهوش مصنوعی
و کوچک‌سازی فناوریهای حسگر
در حال حاضر پایش وضعیت 
سلامت شخص را ممکن سخته‌اند.
اندازه گیری پارامترهای
کاردیومتابولیک با این دستگاه ها
یا کشف دی.ان.ای مشتق از تومور
موجود در جریان خون شما
کمی پس از شروع
بیماری سرطان
فقط دونمونه از این 
فناوریهای پایش هستند.


سرطان را در نظر بگیرید.
یکی ازبزرگترین مشکلات در 
بیماریهای غده‌ای خاص
این است که در شمار بالایی از بیماران 
آنقدر دیرتشخیص داده می شود
که امکان مداوای آنها وجود ندارد،
هرچند، داروها و درمانهای بالقوه 
برای درمانشان
موجود اند،
اگر که بیماری زودتر تشخیص داده می‌شد.
فناوریهای جدید بر اساس 
چند میلی‌لیتر خون، امکان می‌دهند
تا وجود غده دی.ان.ای در گردش
و طبعاَ وجود سرطان،
خیلی زود و به شکل مناسب شناسایی شود.
تاثیر این کشف زودهنگام سرطان
چشمگیراست.
نرخ بقاء پنج‌ساله سرطان ریه
اگر در مرحله اول پیشرفت بیماری 
یعنی زود تشخیص داده شود۴۹ درصد است.
همین نرخ اگردرمرحله چهار
یعنی دیر تشخیص داده شود،
زیر یک درصد است.
توانایی بالقوه در جلوگیری از 
شمار بالای مرگ و میر
صرفا با چیزی به سادگی آزمایش خون 
برای دی.ان.ای غده در حال گردش
می تواند برخی از انواع سرطان را 
به امراضی تحت کنترل بدل کند،
چرا که شروع بیماری زودتر شناسایی شده
و نتایج مثبت درمان احتمالا افزایش میابد.


در سال ۲۰۱۲،
۵۰ درصد از کل آمریکائیها
یک بیماری مزمن داشتند،
که باعث شد ۸۶ دردص از 
بودجه سه تریلیون دلاری سلامت
صرف درمان این بیماری‌های مزمن شود.
۸۶ درصد.
اگر فناوریهای نوین کنونی ازاین
۸۶ درصد می‌کاهند،
چرا هنوز نظام مراقبت از سلامت
به این تغییرات واکنشن نشان نداده؟


خب، بازطراحی نظام ناکارآمد امروزی ِ
مراقبت از سلامت
وتغییرآن به نظامی که بر پیشگیری
وتغییرات رفتاری تمرکز می‌کند
مسلتزم تحول در تمامی بخش‌های
این نظام است.
مستلزم اراده سیاسی برای تغییر مسیر
در تخصیص بودجه و سیاست‌گذاری‌ها
درجهت جلوگیری و آموزش بهداشت است
تا رشته مشوق‌های مالی و 
غیرمالی جدید طراحی گردند.
نیازمند تشکیل چارچوبی تنظیم‌کننده است
برای جمع آوری، استفاده و اشتراک‌گذاری
اطلاعات سلامت اشخاص است
که سختگیرانه و و منطقی نیز باشد.
مستلزم این است که پزشکان، بیمارستان‌ها، بیمه‌ها،
شرکت های پزشکی و دارویی
رویکرد خود را اصلاح کنند، 
و مهمتر از همه،
بدون تمایل و انگیزه مردم
به تغییر سبک زندگی خود به روشی پایدار،
برای این که سالم ماندن را 
اولویت قرار دهند میسر نیست،
علاوه بر این که با نشان دادن مداوم 
اطلاعات سلامت خود مشکلی نداشته باشند.


این تحول یک شبه میسر نیست.
اما با تغییر مشوق‌ها در داخل
صنعت مراقبت از سلامت
برای حفظ فعالانه سلامت مردم،
نه تنها می‌توانیم از بیماریهای
بیشتر جلوگیری کنیم
بلکه می‌توانیم بیماری‌های قابل پیشگیری خاصی
را زود تشخیص دهیم
زودتر از آنچه امروز تشخیص می‌دهیم،
که منجر به عمر طولانی‌تر 
و سالمتر افراد بیشتری می‌شود.


بیشتر فناوریهایی که برای شروع
این تغییر نیاز داریم
امروزه موجودند.
اما این مسئله مربوط به فناوری نیست.
دراصل، مسئله دیدگاه
و اراده است.


خیلی ممنون.


(تشویق حاضران)

