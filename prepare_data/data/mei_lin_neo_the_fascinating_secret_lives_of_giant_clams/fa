
در خانه دوستانم مرا
با اسم‌های مستعار صدا می‌کنند،
مثل "دختر صدفی غول‌پیکر،"
"ملکه صدف،"
یا "مادر صدف‌ها."


(خنده)


این به این خاطر است که هر وقت می‌بینمشان،
بی وقفه تمام روز درباره 
صدف‌های بزرگ حرف می‌زنم،
هر روز.
صدف‌های بزرگ این جانوران
غول‌پیکر صدفی رنگارنگ هستند،
بزرگ‌ترین گونه خود هستند.
فقط به این صدف نگاه کنید.
بزرگ‌ترین مورد ثبت شده ۱٫۴ متر طول
و ۲۵۰ کیلوگرم وزن دارد.
تقریباً به اندازه سه بچه فیل.


افسانه‌های جنوب اقیانوس آرام 
صدف آدم‌خوار غول‌آسایی را توصیف می‌کردند
که کف اقیانوس در کمین شناگران
از همه جا بی‌خبر می‌نشست.
در یک داستان غواص پایش را
وقتی می‌خواسته مروارید صدف غول‌پیکر را
بردارد از دست داده است.
من فکر کردم، "واقعاً؟"
پس از سر کنجکاوی،
آزمایشی انجام دادم 
و از خودم به عنوان طعمه استفاده کردم.


(خنده)


با احتیاط دستم را 
در دهان صدف گذاشتم و صبر کردم.
همم ...
من هنوز دستم را دارم.
مشخص شد که این غول‌های آرام
برای دفاع از بدن گوشتی‌شان
ترجیح می‌دهند بیشتر عقب نشینی کنند
تا آنکه از من تغذیه کنند.
پس بیشتر آن صدف‌های قاتل افسانه هستند!


متاسفانه واقعیت این است
که ما بزرگترین تهدید
برای صدف‌های غول‌پیکر هستیم.
در غرب اقیانوس آرام و اقیانوس هند
این صدف‌ها غذایی لذیذ هستند
و به صورت سنتی به عنوان
غذای دریایی شکار می‌شوند.
صیادان مخصوصاً 
به عضله آدرنال آنها علاقه دارند،
همان اندامی که مثل لولایی
دو کفه را کنار هم نگه داشته است.
فقط به خاطر ماهیچه‌شان،
صدف‌های بزرگ بین سال‌های ۱۹۶۰ تا ۱۹۸۰
تا مرز انقراض صید شدند.
صدف آنها همچنین به عنوان زینت سنتی
به صورت زیورآلات به نمایش گذاشته می‌شوند.
در دریای چین جنوبی،
صیادان از مسیر خود خارج شدند 
تا فسیل صدف‌های بزرگ را
با حفاری در مناطق بزرگ 
صخره‌های مرجانی جمع‌آوری کنند.
این‌ها بعدها به عنوان "صنایع دستی عاجی"
در چین حکاکی و فروخته می‌شدند.
صدف‌های بزرگ مرده 
یا زنده از دست ما در امان نیستند.
"فاجعه صدفی!" است.


(خنده)


(تشویق)


با درخشش موجودات دریایی ببشتر کاریزماتیک
مثل نهنگ‌ها و صخره‌های مرجانی،
به راحتی فراموش می‌کنیم 
که باقی حیات دریایی هم نیازمند توجه ماست.
شیفتگی من نسبت به این صدف‌های غول‌پیکر
باعث شد برای حفاظت از آنها تحقیق کنم
تا حفره‌های دانش در زمینه محیط زندگی
و رفتار آنها را پر کنم.
یکی از کشفیات ما این بود
که صدف‌های غول‌پیکر
می‌توانند کف اقیانوس قدم بزنند.
بله، درست شنیدید:
آنها می‌توانند راه بروند.


برای کشف آن،
تعداد بسیار زیادی بچه صدف را
روی یک شبکه قرار دادیم.
حال تماشا کنید طی ۲۴ ساعت
چه اتفاقی می‌افتد.
ما فکر می‌کنیم راه رفتن 
برای فرار از شکارچیان
و پیدا کردن جفت برای تولید مثل مهم است.
هرچند تصور هرگونه حرکتی برای این
حیوانات عظیم غیرممکن به نظر می‌رسد،
صدف‌های غول‌پیکر ۲۰۰ کیلویی
هم می‌توانند راه بروند،
فقط کمی آهسته‌تر.


در طول دوره دکتری، رازهای بیشتری
درباره صدف‌های غول‌پیکر کشف کردم.
اما چیزی در کار من از قلم افتاده بود.
از خودم می‌پرسیدم،
"مردم چرا باید به حفاظت 
از صدف‌های غول‌پیکر اهمیت بدهند؟" —
غیر از خودم البته.


(خنده)


مشخص شد صدف‌های غول‌پیکر تأثیر
بسیار زیادی بر صخره‌های مرجانی دارند.
این صدف‌های چندکاره سازندگان صخره مرجانی،
کارخانه تولید غذا،
سرپناه میگوها و خرچنگ‌ها،
و صافی آب هستند،
این همه کار در آن جمع شده.
مخلص کلام،
صدف‌های بزرگ به عنوان
ساکنین نقش همکاری بزرگی
در خانه‌های مرجانی‌شان به عهده دارند،
و فقط با وجود آنها 
مرجان سالم باقی می‌ماند.
و از آنجا که تا ۱۰۰ سال عمر می‌کنند،
صدف‌های غول‌پیکر شاخص‌های 
حیاتی سلامت صخره‌های مرجانی هستند.
پس وقتی که صدف‌های بزرگ 
از صخره‌های مرجانی ناپدید شوند،
غیبت آنها می‌تواند 
زنگ خطری برای دانشمندان باشد
تا شروع به بررسی کنند،
مثل قناری در معدن زغال سنگ.
اما صدف‌های غول‌آسا در خطر هستند.
بزرگترین صدف دنیا با خطر انقراض مواجه است،
چون ۵۰ درصد جمعیت آنها 
در حیات وحش به سرعت از بین رفته است.
و مزایای محیط زیستی وجود 
صدف‌های بزرگ در صخره‌های مرجانی
تنها زمانی ادامه خواهد داشت
که جمعیت آنها سالم باشد،
و حفاظت از آنها را در اولویت قرار دهیم.


من امروز اینجا ایستاده‌ام 
تا صدایی برای صدف‌های بزرگ باشم،
چون این حیوانات جذاب برایم خیلی مهم هستند،
و آنها لایق مورد توجه قرار گرفتن هستند.
وقت آن رسیده که صدف‌ها 
از پوسته خود بیرون بیایند،
و به دنیا نشان دهند که آنها هم، 
می‌توانند قهرمانان اقیانوس باشند.


خیلی متشکرم.


(تشویق)

