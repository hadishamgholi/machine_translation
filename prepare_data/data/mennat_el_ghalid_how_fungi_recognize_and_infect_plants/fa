
«آیا آفت کار بلوط‌ها را خواهد ساخت؟
کشاورزان ترجیح می‌دهند این طور فکر نکنند.
آفت ریشه‌ها را سوزانده است
و جوانه‌های تازه می‌زند
تا انگلی دیگر
به این آفت خاتمه دهد.»


در ابتدای قرن ۲۰ام،
جمعیت بلوط شرق آمریکا،
که حدود چهار میلیارد درخت بود،
به خاطر یک آلودگی قارچی
به طور کامل از بین رفت.
قارچ‌ها مخرب‌ترین عامل
بیماری‌زا در گیاهان هستند،
از جمله محصولاتی که از نظر اقتصادی
اهمیت بالایی دارند.
می‌توانید تصور کنید که امروز،
از بین رفتن محصولات به دلیل آلودگی قارچی
هر سال در تمام جهان به میزان
میلیاردها دلار تخمین زده می‌شود؟
این میزان معرف کالری لازم
برای تغذیه نیم میلیارد نفر است.
و این به واکنش‌های شدیدی منجر می‌شود،
مثل بازه‌های قحطی در کشورهای در حال توسعه،
کاهش شدید درآمد
برای کشاورزان و توزیع‌کنندگان،
قیمت بالا برای مصرف کنندگان
و خطر قرار گرفتن در برابر مایکوتوکسین،
سمی که توسط قارچ‌ها تولید می‌شود.


مشکلاتی که با آنها روبرو هستیم
این است که روش‌های موجود
برای پیشگیری و درمان
آن بیماری‌های کشنده،
مانند کنترل ژنتیکی،
به کار بردن منابع طبیعی مقاومت،
چرخاندن محصول یا درمان دانه،
در میان دیگران،
هنوز هم محدود و کوتاه مدت هستند.
باید مدام تجدید شوند.
بنابراین، باید فورا
روش‌های پربازده‌تری توسعه دهیم
و برای این کار، به تحقیق نیاز است
تا مکانیزم‌های زیستی شناسایی شوند
که می‌توانند هدف درمان‌های
ضدقارچی جدید قرار بگیرند.


یک ویژگی قارچ‌ها این است
که نمی‌توانند حرکت کنند
و تنها با گسترش رشد می‌کنند
تا شبکه‌ای پیچیده را شکل دهند،
به نام میسلیوم.
در سال ۱۸۸۴، آنتون د بری،
پدر آسیب‌شناسی گیاهان،
اولین کسی بود که عقیده داشت قارچ‌ها
با سیگنال‌هایی هدایت می‌شوند
که از گیاه میزبان ارسال می‌شوند،
یعنی گیاهی که بروی آن سکونت
و تغذیه مناسب باشد،
پس سیگنال‌ها بعنوان فانوس عمل می‌کنند
تا قارچ‌ها موقعیت‌یابی کرده، 
در آن مسیر رشد کنند
و در نهایت،
حمله کرده و گیاه را استعمار کنند.
او می‌دانست که تشخیص چنین سیگنال‌هایی
پرده از اسرار دانشی برمی‌دارد
که می‌توان با آن روشی دقیق
برای پیشگیری از تعامل
میان قارچ و گیاه ایجاد کرد.
اما عدم وجود روش مناسب در آن زمان
اجازه نداد او این فرآیند را
در سطح مولکولی شناسایی کند.


با استفاده از روش‌های پالایش و جهش ژنی،
به همراه تکنیک،
با اجازه دادن به رشد جهت‌دار نخینه،
امروز خرسندم که خدمت شما
عرض کنم بعد از ۱۳۰ سال،
من و تیم سابقم توانستیم بالاخره
این سیگنال‌ها را شناسایی کنیم
و این کار با مطالعه تعامل
میان یک قارچ بیماری‌زا
به نام فوساریوم اوکسیسپروم
و یکی از گیاهان میزبان آن،
گیاه گوجه فرنگی، انجام شد.
همین طور توانستیم مشخصات گیرنده‌های قارچ
که آن سیگنال‌ها را دریافت می‌کنند
و بخشی از واکنش‌های اساسی
درون قارچ را مشخص کنیم
که منجر به رشد مستقیم آن
به سوی گیاه می‌شود.


(تشویق)


متشکرم.


(تشویق)


درک چنین فرآیند مولکولی
دسته‌ای از مولکول‌ها را ارائه می‌دهد
که می‌توانند برای ایجاد
درمان‌های ضدقارچ جدید استفاده شوند.
و آن درمان‌ها،
تعامل بین قارچ و گیاه را مختل می‌کنند،
یا با مسدود کردن سیگنال گیاه
و یا گیرنده‌های قارچ که آنها را 
دریافت می‌کنند.
آلودگی قارچی محصولات
کشاورزی را نابود کرده است.
علاوه بر آن، الان در دورانی هستیم
که تقاضای محصولات کشاورزی
افزایش چشم‌گیری داشته است.
و دلیل آن رشد جمعیت، توسعه اقتصادی،
تغییرات اقلیمی و نیاز
به سوخت‌های زیستی است.
درک ما از مکانیزم مولکولی
تعامل بین یک قارچ و گیاه میزبان آن،
مثل گیاه گوجه فرنگی،
به طور بالقوه نشانگر گامی بزرگ
در توسعه روش‌هایی با بازدهی بالاتر
برای مبارزه با بیماری‌های قارچی گیاهان است
و بنابراین راهی برای حل مشکلاتی است
که زندگی مردم را تحت تاثیر قرار می‌دهد،
امنیت غذایی و رشد اقتصادی.


متشکرم.


(تشویق)

