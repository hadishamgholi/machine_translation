
رقص تانگوی تکاملی اندام تناسلی حیوانات.
می‌توانید حدس بزنید 
به چه چیزی نگاه می‌کنید؟
اگر پاسخ شما «واژن اردک» بود،
درست گفتید.
هرچند ممکن است ظاهر بیرونی
پرنده به نظرتان عجیب نرسد،
او از دستگاهی عجیب، پیچیده،
و پیچ در پیچ برای 
تولید مثل استفاده می‌کند.
همچنین اندام‌های تناسلی باورنکردنی را
در حشرات،
پستانداران،
خزندگان،
ماهی‌ها،
عنکبوت‌ها،
و حتی حلزون‌ها مشاهده می‌کنیم.
ظاهراً هیچ اندامی به اندازه 
اندام‌های درگیر با تولید مثل
با سرعت و در اشکال 
گوناگون تکامل نیافته است.
به طور سطحی، منطقی به نظر می‌رسد،
زیرا تکامل از طریق تولید مثل کار می‌کند.
اگر حیوان بچه‌های بیشتری به دنیا
بیاورد، ژن‌هایش بیشتر انتشار می‌یابند.
و از آنجا که اندام تناسلی
ابزار حیوان برای تولید مثل است،
هر پیشرفتی در آن ناحیه 
تاثیر آنی خواهد داشت.
اما فایده داشتن این گونه 
بخش‌های پایین تنه زینتی در چیست؟
در حالی که عملکرد
آلت تناسلی ساده به نظر می‌رسد.
یک آلت تناسلی مردانه
مقداری اسپرم وارد می‌کند
و واژن آن را دریافت کرده،
به تخم می‌رساند.
یک چیز پیپت شکل در مرد
و یک ابزار قیف شکل در ماده باید بتواند
کار را برای هر حیوانی پیش ببرد.
اما این چیزی نیست که مشاهده می‌کنیم.
به طور مثال آلت مردانه کک مرغ 
هیچ شباهتی به پیپت ندارد،
بلکه بیشتر شبیه ساعت
منفجر شده‌ی پدربزرگ است.
و واژن یک سوسک پردار
چیزی را به یاد می‌آورد که ممکن است 
در کتاب دکتر زئوس پیدا کنید.
در سراسر قلمرو حیوانات،
اندام‌های تناسلی بسیار پیچیده هستند،
و پیچیدگی آنها بیش از آنچه برای
انجام آن ساخته شده‌اند به نظر می‌رسد.
دلیل آن این است که آنها کاری بیش از
تنها ارسال و دریافت اسپرم انجام می‌دهند.
بسیاری از حیوانات نر، مانند مگس جرثقیلی
از اندام تناسلی‌شان برای معاشقه هم استفاده می‌کنند.
برخی گونه‌های آمریکای جنوبی،
نرها زائده‌هایی کوچکی
روی اندام تناسلی‌شان دارند
که در هنگام جفت گیری آهنگی ایجاد می‌کند
که در بدن ماده طنین انداز می‌شود.
این طور تصور می‌شود که اگر مگس جرثقیلی
ماده از این تصنیف عاشقانه خوشش بیاید،
به مگس نر اجازه می‌دهد پدر بچه‌هایش بشود.
به این صورت، ژن‌های 
اندام مردانه موزیکال بیشتر پخش می‌شود،
و باعث تکامل سریع آلت 
تناسلی مردانه حشرات خواهد شد.
به طور مشابه، بعضی سوسک‌ها دو چوب طبل 
کوچک در دو طرف اندام تناسلی‌شان دارند.
و در طول جفت گیری با آنها به سر و
صورت ماده ضربه می‌زنند یا او را می‌مالند.
و بعضی پستانداران سم دار،
مثل قوچ یا گاو نر،
در سمت چپ آلت تناسلی 
قسمت اضافی شلاق مانندی دارند
تا در طول جفت گیری شور بیشتری ایجاد کنند.
اما واقعاً ماده‌ها چطور می‌توانند
بین نرها انتخاب کنند
اگر تنها بعد از جفت گیری 
بتوانند آنها را ارزیابی کنند؟
این جایی است که قدرت 
سازگاری زنانه وارد بازی می‌شود.
در واقع، جفت گیری با حاملگی فرق دارد،
و اندام تناسلی زنانه از
این تفاوت بهره برداری می‌کند.
به طور مثال، در بعضی پشه‌های سرگین،
واژن دارای بسته‌هایی است 
تا اسپرم نرهای مختلف را
با توجه به میزان جذابیتشان از هم جدا کند.
استفاده جنس مذکر از آلت تناسلی برای معاشقه
و کنترل و مدیریت اسپرم توسط جنس ماده
دو دلیل تکامل اندام تناسلی 
در اشکال پیچیده هستند.
اما دلایل دیگری هم هست
چون اندام تناسلی جایی است 
که تماس جنسی صورت می‌گیرد.
منافع ماده در صورتی به بهترین
شکل تأمین می‌شود که او بتواند
تخم‌های خود را با اسپرم
بهترین پدرها بارور کند
و در فرزندان خود گوناگونی 
ژنتیکی به وجود بیاورد.
از طرف دیگر، برای جنس نر این خبر بدی است.
برای او، بهترین حالت
این است که ماده از اسپرم او
برای بارور کردن تمام تخم‌ها استفاده کند.
پس ما شاهد چرخه‌های سازگاری
در یک نبرد مسلحانه تکاملی
برای حفظ کنترل هستیم.
عنکبوت‌های سیاه دارای آلت تناسلی 
مردانه یک بار مصرف هستند
که جدا شده خود را به داخل واژن می‌رساند
و راه رقبای خود را مسدود می‌کند،
و ساس نر با استفاده از آلت سرنگ مانند
خود تمام آلت ماده را دور می‌زند
و سلول‌های اسپرم را مستقیماً
به درون شکم ماده می‌ریزد.
برای عقب نماندن،
ماده‌ها هم اقدامات 
متقابل خود را توسعه داده‌اند.
در برخی گونه‌های ساس،
ماده نوع کاملاً جدیدی از
آلت تناسلی را توسعه داده است
که در سمت راست بدن، جایی که معمولاً نرها
از آنجا آلت خود را وارد می‌کنند قرار دارد.
به این صورت آنها توانایی
جدا کردن اسپرم‌های ناخواسته را
با استفاده از آلت تناسلی خود خواهند داشت.
و واژن اردک هم شبیه یک مارپیچ ساعتگرد است
پس وقتی نر آلت چنبره زده و پادساعتگرد
دراز خود را درون او متورم می‌کند،
اگر بخواهد رد کند،
تنها کاری که باید بکند 
پیچاندن ماهیچه‌های واژن است
تا آلت مردانه خارج شود.
پس، گوناگونی آلت‌های تناسلی
برای سرگرم کردن ما نیست،
اما به این دلیل است که در همه گونه‌ها،
آنها نتیجه رقص آتشین 
تانگوی تکاملی دو جنس هستند
که میلیون‌ها سال ادامه پیدا کرده است
و میلیون‌ها سال دیگر 
هم ادامه پیدا خواهد کرد.

