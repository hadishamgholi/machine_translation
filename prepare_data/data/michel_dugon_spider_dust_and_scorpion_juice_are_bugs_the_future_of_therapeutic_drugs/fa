
خب، سلام.
این سوفی است.
حالش خوب است، نگران نباشید.
همه چیز خوب پیش می‌رود.
(خنده)
چند نفر روی لبه جلویی هستند که از این که
الان آنجا هستند خیلی خوشحالند.
(خنده)
خب این سوفی است، نه سوفیا.
سوفیا نه، سوفی
او یک اسم فرانسوی دارد.
و می‌پرسید چرا؟
(خنده)
خب سوفی، برای اکثر افراد، 
نماد وحشت است، واقعا.
خیلی پا‌های بلندی دارد، خیلی پشمالو است،
خیلی بزرگ است و قابل اعتماد نیست.
ولی برای من، سوفی شاهکاری
خارق‌العاده از مهندسی زیستی است.
ببینید، سوفی نمونه‌ای است
از همه آن موجوداتی که
از آغاز زمان برای بقا
برنامه‌ریزی کرده‌اند؛
همه آن حیواناتی که برای داشتن
فرزند برنامه‌ریزی کرده‌اند
نسل اندر نسل تا به امروز.
ببینید، بیش از یک میلیارد سال قبل،
اولین سلول‌های آغازین شروع به
تکامل کردند بر روی این سیاره.
برای عنکبوتیان ۴۳۰ میلیون سال
طول کشید تا چیزی بشوند که الان هستند:
یکی از همه‌کاره‌ترین،
یکی از متنوع‌ترین
و یکی از تکامل‌یافته‌ترین گروه‌های–
(خنده)
شکارچی که تا کنون بر
این زمین پا نهاده‌اند.
واقعا ورزشکارانه است که سخنرانی کنی
در حالی که با یک رطیل سر و کله
می‌زنی، باید این را بگویم.
(خنده)
پس نباید فراموش کنیم که سوفی–
و در واقع، همه ما–
همه ما نمونه‌ای هستیم از
آن همه جدال‌های بی‌رحمانه
که به طور مداوم اجدادمان پیروز شده‌اند،
همه پیشینیان مان،
در واقع همه ما، تک‌تک شما،
در حقیقت، یک داستان موفقیت
یک میلیارد ساله است.
و در مورد سوفی،
بخشی از این موفقیت به
خاطر چیزی است که در سینه‌اش دارد،
درست زیر چشمانش.
در آنجا، یک جفت غده زهری دارد
که به یک جفت چنگال وصل هستند،
و آن چنگال‌ها به درون دهانش تا خورده‌اند.
بنابراین، بدون آن چنگال‌ها و بدون این زهر،
سوفی هرگز نمی‌تواند برای
زنده ماندن کاری بکند.
اکنون، بسیاری از جانوران
برای بقا سیستم‌های زهری را تکامل داده‌اند.
امروزه، هر گونه از مار‌های سمی،
هر گونه عنکبوت،
هر گونه عقرب،
شناسه زهر منحصر به خود را دارد، 
اگر با این عنوان موافق باشید،
این شناسه منحصر به فرد از ده‌ها و
بلکه صدها ترکیب شیمیایی تشکیل شده است.
و همه این ترکیبات فقط
به یک دلیل تکامل یافته‌اند:
ناتوان کنند و در نهایت بکشند.
اکنون، در واقع زهر می‌تواند
به اشکال بسیار متنوعی عمل کند.
باور کنید، زهر می‌تواند دردی را به شما
تحمیل کند که هرگز قبل از آن نچشیده باشید.
زهر همچنین می‌تواند قلب شما را
در عرض دقایقی متوقف کند،
یا می‌تواند خون شما را لخته کند.
زهر می‌تواند تقریباً
در یک لحظه شما را فلج کند،
یا می‌تواند گوشت شما را
تحلیل ببرد مثل اسید.
اکنون، همه اینها
تقریباً مخوف هستند، می‌دانم،
ولی برای من مانند موسیقی است برای گوش.
این چیزی است که عاشقش هستم.
خب چرا اینگونه است؟
خب، به این خاطر نیست که من دیوانه‌ام، نه.
(خنده)
فقط تصور کنید ما چه می‌توانستیم بکنیم
اگر می‌توانستیم همه این
ترکیبات فوق قوی را جمع‌آوری کنیم
و در جهت منافع خودمان استفاده کنیم.
شگفت‌آور می‌بود، درست است؟
چه می‌شد اگر می‌توانستیم از آن زهرها،
نمی‌دانم، آنتی‌بیوتیک‌های جدید تولید کنیم؟
چه می‌شد اگر واقعا می‌توانستیم به افرادی
که از دیابت رنج می‌برند کمک کنیم؟
یا فشار خون؟
خب، در واقع، همه این کاربردها
پیشاپیش در حال توسعه بوده‌اند
توسط دانشمندانی مثل من در سرتاسر جهان
که عرض خواهم کرد.
ببینید، فشار خون معمولا از طریق
تجویز دارو سیر درمانی طی می‌کند
دارویی که از سمی حاصل شده
که توسط یک افعی متعلق به
آمریکای جنوبی تولید می‌شود.
افرادی که دیابت نوع دو دارند را
می‌توان در واقع
با استفاده از سم یک مارمولک
متعلق به آمریکای شمالی تحت نظر گرفت
و در بیمارستان‌ها در سراسر دنیا،
پروتکل جدیدی در حال شکل گیری است
تا از سم یک حلزون دریایی
برای بیهوشی استفاده کنند.
ببینید، سم نوعی کتابخانه عظیم
از ترکیبات شیمیایی است
که در دسترس ماست،
که دارد توسط صدها هزار
موجود زنده تولید می‌شود.
و –
اوه، ببخشید، فقط می‌خواهد
کمی پیاده‌روی کند.
(خنده)
در واقع تصور می‌شود عنکبوتیان به تنهایی
بیش از ده میلیون نوع ترکیبات
با کاربرد بالقوه درمانی تولید می‌کنند.
۱۰ میلیون.
وآیا می‌دانید تاکنون دانشمندان چه تعداد از
اینها را برای مطالعه برنامه‌ریزی کرده‌اند؟
حدود ۰/۰۱ درصد.
بنابراین معنایش این است
که همچنان ۹۹/۹۹ درصد از این ترکیبات
که آنجا هستند، کاملا ناشناخته‌اند،
و فقط منتظر جمع‌آوری و آزمایش هستند،
که خارق‌العاده است.
ببینید، تا به حال دانشمندان
تلاششان را متمرکز کرده‌اند
روی جانوران خیلی کاریزماتیک، 
خیلی خطرناک –
افعی‌ها، کبراها، عقرب‌ها، 
عنکبوت‌های بیوه سیاه.
اما همه حشرات ریزی
که در واقع دوروبر ما هستند چطور؟
ببینید، مانند آن عنکبوتی
که پشت مبل شما زندگی می‌کند؟
ببینید، آنی که تصمیم می‌گیرد
فقط از کف اتاق سریع بدود
وقتی شما دارید تلویزیون می‌بینید
و باعث می‌شود جیغ بزنید؟
آه، پس شما هم از اینها در منزل دارید.
(خنده)
خب، در مورد اینها چطور؟
آیا آنها هم نوعی
ترکیب شگفت‌آور تولید می‌کنند
در آن بدن کوچکشان؟
خب، طبق یک جواب صادقانه چند ماه قبل،
"ما هیچ سر نخی نداریم."
اما حالا که من و دانشجویانم
شروع کردیم به اینکه نگاهی بیاندازیم،
می‌توانم بگویم اینها هم در واقع دارند
ترکیباتی بسیار بسیار جالب تولید می‌کنند.
و می‌خواهم درباره این خیلی کوتاه
با شما صحبت کنم،
اما اول، باید بیشتر توضیح دهم
"ما داریم نگاه می‌اندازیم."
خب چطور نگاه می‌اندازیم؟
خب، اول از همه، من و دانشجوهایم
باید تعداد زیادی عنکبوت بگیریم.
خب، چطور این کار را می‌کنیم؟
خب، شگفت زده می‌شوید.
وقتی که نگاه می‌اندازید، 
تعداد زیادی عنکبوت پیدا می‌کنید.
آنها در واقع همه جا دوروبر ما هستند.
و در عرض دو ساعت،
ما می‌توانیم شاید ۲۰۰،
۳۰۰، ۴۰۰ عنکبوت بگیریم،
و آنها را به آزمایشگاهم می‌آوریم،
و هر کدام از آنها را در
منزل انفرادی خودش قرار می‌دهیم.
و به هر کدامشان یک مقدار غذا می‌دهیم.
خب الان می‌دانم دارید چه فکری می‌کنید:
"این آقا خل است.
او یک هتل برای عنکبوت‌ها سر کارش دارد..."
(خنده)
نه، نه دقیقا اینگونه این نیست
و این چالشی نیست که شما را
به انجام آن دعوت کنم.
نه، وقتی این کار را انجام دادیم، 
چند روز صبر می‌کنیم،
و سپس، این عنکبوت‌ها را بیهوش می‌کنیم.
وقتی خواب هستند، یک شوک کوچک الکتریکی
به بدنشان وارد می‌کنیم
و این شوک غده سمشان را منقبض می‌کند.
سپس، زیر یک میکروسکوپ، 
می‌توانیم قطره کوچکی از زهر ببینیم.
خب یک لوله آزمایشگاه
به ضخامت مو، یک لوله مویین بر می‌داریم
و آن قطرات ریز را جمع می‌کنیم.
سپس، عنکبوت را بر می‌داریم
و به منزلش بر می‌گردانیم،
و همین فرآیند را دوباره
با یکی دیگر شروع می‌کنیم.
چون عنکبوت‌ها در طول این فرآیند
کاملا سالم می‌مانند،
معنایش این است که چند روز بعد،
وقتی که دوباره سم تولید
کردند و حالشان بهتر شد،
ما می‌توانیم آن‌ها را
در طبیعت رها کنیم.
باید صدها عنکبوت استفاده شوند
تا فقط به اندازه
یک قطره باران زهر تولید کنیم.
بنابراین این قطره برای ما خیلی گرانبهاست.
و همین که بدست آمد، آن را منجمد می‌کنیم،
و سپس آن را از یک دستگاه عبور می‌دهیم
که همه ترکیبات شیمیایی موجود
در زهر را جدا و خالص‌سازی می‌کند.
داریم در مورد مقدار اندکی صحبت می‌کنیم.
در واقع داریم از حدود یک دهم یک میلیونم
یک لیتر از ترکیب شیمیایی حرف می‌زنیم
ولی می‌توانیم این ترکیب را
چند هزار بار رقیق کنیم
در حجم خودش با آب
و سپس آن را در مقابل طیف زیادی
از موارد خطرناک آزمایش کنیم
مثل سلول‌های سرطانی و باکتری‌ها.
و اینجاست که بخش بسیار هیجان‌انگیز
از کارم شروع می‌شود،
چون این یک قمار ناب علمی است.
برای من عین "بزن بریم لاس وگاس پسر"
(خنده)
ما ساعات زیادی، منابع زیادی،
زمان زیادی برای آماده‌سازی
این ترکیبات، صرف می‌کنیم،
و سپس آنها را آزمایش می‌کنیم.
و بیشتر اوقات، هیچ اتفاقی نمی‌افتد.
اصلا هیچ چیز.
اما هر از چند گاهی–
فقط هر از چند گاهی،
در می‌یابیم که فلان ترکیب خاص
اثرات اعجاب‌آوری دارد.
این بردن قمار است.
و وقتی این را می‌گویم، در واقع،
باید چیز دیگری از جیبم در بیاورم–
بترسید، خیلی بترسید.
(خنده)
الان، در این لوله کوچک، من
در واقع این عنکبوت خیلی معمولی را دارم.
نوعی عنکبوت که می‌توانید
در سایه‌بانتان پیدا کنید،
که می‌توانید در زیرزمین‌تان پیدا کنید
یا که می‌توانید
در لوله فاضلابتان پیدا کنید،
فهمیدید: در توالتتان.
حالا، این عنکبوت کوچک اتفاقا
ترکیبات ضد میکروبی
کاملا قدرتمند تولید می‌کند.
این حتی ظرفیت کشتن آن باکتری‌های
مقاوم در مقابل دارو را دارد
که این قدر برای ما
مشکل ایجاد می‌کنند،
که غالبا سرخط رسانه‌ها را می‌سازند.
اکنون، صادقانه بگویم، اگر
درون لوله فاضلابتان زندگی می‌کردم،
من هم آنتی‌بیوتیک می‌ساختم.
(خنده)
اما این عنکبوت کوچک،
ممکن است جواب دغدغه‌های
بسیار بسیار مهم ما را داشته باشد.
ببینید، در سرتاسر دنیا، در هر روز
حدود ۱٫۷۰۰ نفر به خاطر عفونت‌های مقاوم
در مقابل آنتی‌بیوتیک‌ها می‌میرند.
این را در ۳۶۵ ضرب کنید،
به عدد سرسام‌آور ۷۰۰٫۰۰۰
مرگ در هر سال می‌رسید
چون آنتی‌بیوتیک‌هایی که ۳۰، ۲۰، ۱۰
سال پیش موثر بودند
قابلیت کشتن میکروب‌های
بسیار رایج را ندارند.
واقعیت این است که دنیا دارد
از آنتی‌إیوتیک تخلیه می‌شود،
و صنعت داروسازی هیچ جوابی ندارد.
در واقع، هیچ سلاحی
که پاسخ این دغدغه باشد ندارد.
ببینید ۳۰ سال پیش،
می‌توانستید ملاحظه کنید
که ۱۰ تا ۱۵ نوع آنتی‌بیوتیک جدید
می‌توانستند بازار را برای دو سال بگیرند.
آیا می‌دانید در پنج سال گذشته چند تا
از آنها توانسته‌اند بازار را بگیرند؟
دو.
حقیقت این است که اگر
همین مسیر را ادامه دهیم.
تنها چند دهه بعد کاملا درمانده خواهیم بود
در مقابل عفونت‌ها،
دقیقا وضعیتی که قبل از
کشف پنی‌سیلین داشتیم ۹۰ سال قبل.
بنابراین می‌بینید که در یک
جنگ به سر می‌بریم
با دشمنی نامرئی
که بسیار سریعتر از ما تکامل می‌یابد
و خود را سازگار می‌سازد.
و در این جنگ،
این عنکبوت کوچک ممکن است
یکی از بزرگترین سلاح‌های سری ما باشد.
فقط نصف یک میلیونم یک لیتر از یک زهر،
که ۱۰٫۰۰۰ بار رقیق شده است،
همچنان قادر است بیشتر باکتری‌ها را بکشد
آن‌هایی که در مقابل
دیگر آنتی‌بیوتیک‌ها مقاومند.
واقعا خارق‌العاده است.
هر دفعه که این آزمایش را
تکرار می‌کنم، تعجب می‌کنم:
که چطور همچین چیزی ممکن است؟
واقعاً چقدر احتمالات و راز‌های دیگری
این هم‌کیش‌ها دارند؟
چه نوع محصول شگفت‌آور دیگری
واقعاً می‌توان یافت، اگر دقیق‌تر بنگریم؟
بنابراین هر وقت از من می‌پرسند،
"آیا حشرات آینده داروهای درمانی هستند؟"
جوابم این است، "خب، واقعاً معتقدم حشرات
برخی پاسخ‌های کلیدی را با خود دارند."
و ما نیازمندیم که خود را با ابزارهای
بررسی حشرات مجهز کنیم.
پس وقتی امشب برگشتید منزل،
و این عنکبوت را در گوشه اتاقتان دیدید…
(خنده)
له‌اش نکنید.
(خنده)
فقط به او نگاه کنید، تحسینش کنید
و به خاطر بسپارید
که مخلوقی کاملا رویایی است،
محصولی خالص از تکامل،
و اینکه ممکن است که همین عنکبوت، 
روزی، جواب خواهد داد،
کلید زنده ماندن خود شما را عرضه خواهد کرد.
می‌بینید، او دیگر کم‌اهمیت نیست، 
قبول دارید؟
(خنده)
متشکرم.
(تشویق)

