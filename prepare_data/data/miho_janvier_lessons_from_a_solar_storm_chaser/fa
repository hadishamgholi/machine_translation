
تقریباً آخر زمستان است،
و در خانه‌ای سرد بیدار شده‌اید،
که عجیب است، 
چون تمام شب بخاری روشن بوده است.
چراغ را روشن می‌کنید.
کار نمی‌کند.
در واقع، قهوه‌ساز، تلویزیون —
هیچ‌کدام کار نمی‌کنند.
به نظر می‌رسد
زندگی بیرون هم متوقف شده است.
هیچ مدرسه‌ای نیست،
بیشتر کسب و کارها متوقف شده‌اند،
و هیچ قطاری حرکت نمی‌کند.
این صحنه اول
یک فیلم زامبی آخرالزمانی نیست.


این اتفاقی است که در مارس ۱۹۸۹ 
در ایالت کبک کانادا رخ داد،
وقتی که شبکه برق از کار افتاد.
مقصر؟
یک طوفان خورشیدی.


طوفان‌های خورشیدی
ابرهای عظیمی از ذرات هستند
که هر از گاهی از خورشید فرار می‌کنند،
و یادآور دائم این نکته که ما
در همسایگی یک ستاره فعال زندگی می‌کنیم.
و من، به عنوان یک فیزیک‌دان خورشیدی،
بخت بی‌مثالی برای مطالعه
این طوفان‌های خورشیدی دارم.
اما می‌دانید، "دنبال کننده طوفان خورشیدی"
فقط یک عنوان جذاب نیست.
مطالعات من کمک می‌کند 
بفهمیم از کجا می‌آیند،
چه رفتاری دارند
و در دراز مدت،
بتوانیم تاثیر آنها 
بر جوامع بشری را کاهش دهیم،
که کمی دیگر به آن می‌پردازم.


۵۰ سال پیش، در آغاز عصر اکتشافات فضایی،
کاوشگرهایی که به فضا فرستادیم
نشان دادند که سیاره‌های منظومه شمسی ما
دائماً در جریانی از ذرات که 
از خورشید می‌آید در حال آبتنی کردن هستند
و ما به آنها باد خورشیدی می‌گوییم.
و به همان صورت
که الگوهای باد جهانی اینجا روی زمین
از طوفان‌های بزرگ اثر می‌پذیرد،
بادهای خورشیدی هم گاهی
تحت تاثیر طوفان‌های خورشیدی قرار می‌گیرند
که دوست دارم به آنها 
بگویم "تندبادهای خورشیدی."
وقتی آنها به سیاره‌ها می‌رسند،
محیط فضا را برآشفته می‌کنند،
و در عوض نورهای شمالی 
و جنوبی را به وجود می‌آورند،
به طور مثال، اینجا روی زمین،
اما همچنین در زحل
و همچنین در مشتری.


خوشبختانه، اینجا در زمین،
سپر طبیعی سیاره‌مان از ما محافظت می‌کند،
حبابی مغناطیسی 
که ما به آن مگنتوسفر می‌گوییم
و اینجا در سمت راست می‌توانید 
آن را مشاهده کنید.
با این وجود طوفان‌های خورشیدی
هنوز هم مسئول اختلال 
در ارتباطات و عملیات ماهواره‌ای
و سیستم‌های هدایتی مانند GPS
و اخلال در انتقال برق هستند.
همه این‌ها تکنولوژی‌هایی هستند
که ما انسان‌ها بیشتر و بیشتر
به آنها وابسته می‌شویم.
منظورم این است که تصور کنید فردا 
بیدار شوید و تلفن همراه‌تان کار نکند —
اینترنت قطع شده باشد،
و این یعنی شبکه اجتماعی تعطیل.
منظورم این است که برای من 
این از آخرالزمان و زامبی هم بدتر است.


(خنده)


به هر حال، با همواره مشاهده کردن خورشید،
حالا می‌دانیم
طوفان‌های خورشیدی از کجا می‌آیند.
آنها از بخش‌هایی از خورشید می‌آیند
که مقدار عظیمی انرژی ذخیره شده است.
اینجا مثالی دارید،
ساختاری پیچیده 
که بالای سطح خورشید آویزان است.
درست در لبه فوران.
متاسفانه نمی‌توانیم کاوشگرها را
به درون اتمسفر سوزان خورشید بفرستیم،
جایی که دما می‌تواند
تا ۱۰ میلیون درجه کلوین هم بالا برود.
پس کاری که من می‌کنم
استفاده از شبیه‌سازی کامپیوتری است
تا بتوانم این طوفان‌ها را 
تحلیل کرده و رفتار آنها را
درست بعد از تولدشان
در خورشید پیش‌بینی کنم.


اما این تنها یک بخش داستان است.
وقتی این طوفان‌های خورشیدی
در فضا حرکت می‌کنند،
برخورد بعضی از آنها با کاوشگرهایی
که ما انسان‌ها برای کاوش جهان‌های دیگر
فرستاده‌ایم اجتناب ناپذیر است.
منظورم از جهان‌های دیگر، 
به طور مثال، سیاراتی
مانند زهره و عطارد است،
و همین‌طور
اجرامی مانند ستاره‌های دنباله‌رار.
و با وجود اینکه این کاوشگرها
برای موارد مختلف علمی ساخته شده‌اند
اما می‌توانند در نقش 
ایستگاه‌های هواشناسی کوچک کیهانی عمل کنند.
و تکامل این طوفان‌های فضایی را
زیر نظر بگیرند.
پس من، به همراه گروهی از محققان،
این اطلاعات
که از نقاط مختلف منظومه شمسی می‌آیند را
جمع آوری و تحلیل می‌کنیم.
و با این کار، 
تحقیقات ما نشان می‌دهد، که در واقع،
طوفان‌های خورشیدی شکلی عمومی دارند،
و اینکه آن شکل با فاصله گرفتن طوفان
از خورشید باز می‌شود.
و می‌دانید؟
این کلید ساختن ابزارهایی
برای پیش‌بینی شرایط جوی فضایی است.


می‌خواهم شما را با این تصویر زیبا ترک کنم.
این ماییم اینجا روی زمین،
این نقطه کم فروغ آبی.
و از آنجا که هر روز خورشید 
و طوفان‌هایش را مطالعه می‌کنم
همیشه عشقی عمیق 
به این سیاره زیبا خواهم داشت —
البته یک نقطه آبی رنگ و رو رفته،
اما یک نقطه آبی رنگ و رو رفته
با یک سپر مغناطیسی نامرئی
که از ما محافظت می‌کند.


متشکرم.


(تشویق)

