
اینجا کی شیفته زندگی زیر آب است؟


چه عالی.


خوب، الان چکار کردیم؟
بیایید کمی بیشتر تامل کنیم.
کار ساده بلند کردن دست توسط یک فرد
باعث می‌شود که بسیاری دیگر هم
همین کار را بکنن.
خوب، درست است که وقتی
افرادی در یک شبکه اجتماعی
اولویت‌های مشترک داشته باشند،
معمولاً تلقید از دیگران مفید به فایده است.
به دوران مدرسه فکر کنید که با پوشیدن لباس
بچه‌های باحال، شما هم "باحال" می‌شدید.
اما تقلید رفتار 
در قلمرو حیوانات هم شایع است.
برای مثال، بعضی پرنده‌ها رفتار
اخطار پرنده‌های دیگر را تقلید می‌کنند
تا خبر نزدیک شدن شکارچی را پخش کنند.
اما آیا تقلید رفتار حیوانات وحشی
می‌تواند محیط زیستی که ما انسان‌ها 
به آن وابسته هستیم را تحت تاثیر قرار دهد؟


من وقتی به این سوال برخوردم 
که در حال مطالعه صخره‌های مرجانی بودم،
که در اینجا، آفریقا، و همه جای دنیا
از میلیون‌ها نفر از طریق 
ماهی‌گیری و توریسم حمایت می‌کند.
اما صخره‌های مرجانی 
به ماهی‌هایی وابسته هستند
که وظیفه خطیر 
خوردن جلبک‌ها را بر عهده دارند.
چون اگر این جلبک‌ها باقی بمانند
می‌توانند مرجان را بکشند
و کل صخره مرجانی را اشغال کنند،
تغییری پرهزینه که برگرداندن آن 
بسیار سخت یا غیرممکن است.


خوب برای درک اینکه ماهی‌ها
چطور از این اتفاق جلوگیری می‌کنند،
جاسوسی‌شان را کردم،
وقتی در حال خوردن جلبک‌ها هستند
این کار می‌تواند در قسمت‌های باز صخره
که نسبت به شکارچیان بی حفاظ است
برای آنها دشوار باشد،
بعضی هم در موقعیت‌های نادر،
به نظر می‌رسید فهمیده‌اند 
که من دارم نگاهشان می‌کنم.


(خنده)


پس کاملاً واضح است
که برای یک ماهی صخره‌ای،
بیرون غذا خوردن می‌تواند وحشتناک باشد.
اما من می‌خواستم بفهمم این ماهی‌ها
در شرایط خطرناک
چطور کارشان را انجام می‌دهند.
پس من و همکارانم پایه‌های دوربین بزرگی را
در یک صخره مرجانی مستقر کردیم
تا از راه دور بتوانیم تمام محدوده تغذیه،
که مقدار زیادی جلبک تولید می‌کند
اما نسبت به شکارچیان بی‌حفاظ است
را زیر نظر بگیریم.
و این زاویه از بالا
رفتار تغذیه و حرکات دقیق
گونه‌های بسیاری از ماهی‌های مختلف را
به ما نشان می‌دهد،
که اینجا با نقاط رنگی مشخص شده‌اند.
و با تحلیل حرکت هزاران ماهی‌ها
که به مکان تغذیه می‌آیند 
و از آن بیرون می‌روند،
الگویی کشف کردیم.
این ماهی‌ها، با وجود اینکه
از گونه‌های مختلفی هستند
و به صورت دسته‌ای شنا نمی‌کردند،
رفتار یکدیگر را تقلید می‌کردند،
و وقتی که یک ماهی به این
بخش‌های خطرناک تغذیه وارد می‌شد
می‌توانست بسیاری دیگر را
هدایت کند تا همان کار را بکنند.
و وقتی ماهی‌ها با ماهی‌های بیشتری 
که در حال خوردن بودند احاطه شده بودند
بیشتر می‌ماندند و جلبک بیشتری می‌خوردند.


حال، این اتفاق می‌افتاد
چون حتی حرکات ساده یک ماهی
می‌توانست ناخواسته 
اطلاعات حیاتی را مخابره کند.
برای مثال، اگر حتی یک ماهی
شکارچی را می‌دید و فرار می‌کرد،
این دیگران را هم از وجود خطر باخبر می‌کرد.
و ورود ایمن یک ماهی به منطقه تغزیه
به بقیه نشان می‌داد که ساحل امن است.


پس مشخص شد که حتی وقتی
این ماهی‌ها از گونه‌های مختلف هستند،
از طریق شبکه‌های اجتماعی 
با هم ارتباط دارند
که می‌تواند اطلاعاتی 
از زمان امن غذا خوردن ارائه دهد.
و تحلیل‌های ما نشان می‌دهد
ماهی‌هایی که رفتار ماهی‌های دیگر
شبکه اجتماعی خود را تقلید می‌کنند
مسئول خوردن بیش از ۶۰ درصد جلبک‌های 
خورده شده توسط اجتماع ماهی‌ها هستند،
و بنابراین می‌توانند 
برای جریان انرژی و منابع
در محیط زیست صخره‌های مرجانی ضروری باشند.
اما این کشفیات همچنین نشان می‌دهد
ماهی گیری بیش از حد،
که مشکلی شایع در صخره‌های مرجانی است،
نه تنها ماهی‌ها را حذف می‌کند،
بلکه شبکه اجتماعی ماهی‌های باقی مانده
که بیشتر پنهان می‌شوند 
و کمتر جلبک می‌خورند را هم از بین می‌برد
چون آنها اطلاعاتی ضروری را
از دست داده‌اند.
و این می‌تواند صخره‌های مرجانی را از آنچه
ما پیش‌بینی کرده‌ایم هم آسیب‌پذیرتر کند.


پس شبکه‌های اجتماعی ماهی‌ها 
به شکلی قابل توجه
رفتار یکی را در میان بسیاری پخش می‌کند
و می‌تواند بر تمام
صخره‌های مرجانی اثر بگذارد،
که میلیون‌ها نفر از ما از آن تغذیه می‌کنیم
و از اقتصاد جهانی
برای همه ما پشتیبانی می‌کنند.


خوب، کشف ما، نه تنها ما را
به سمت راه‌های بهتری
برای مدیریت پایدار
صخره‌های مرجانی راهنمایی می‌کند،
بلکه به ما نشان می‌دهد،
که ما انسان ها تنها تحت تاثیر
کارهای انسان‌های دیگر نیستیم،
بلکه می‌توانیم از کارهای یک ماهی
در صخره مرجانی در دور دست
از طریق رفتار ساده تقلید آنها اثر بگیریم.


متشکرم.


(تشویق)

