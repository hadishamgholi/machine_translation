
تاریخ چیست؟
چیزی که برنده‌ها آن را می‌نویسند.
این کلیشه در تاریخ هست که باید
روی حکمران‌ها متمرکز باشد،
مثل لنین یا تروتسکی.
در نتیجه، مردم در خیلی کشورها،
مثل کشور من، روسیه،
به تاریخ بعنوان چیزی از قبل تعیین شده،
یا تعیین شده از سوی رهبران نگاه می‌کنند،
و این که مردم عادی به هیچ وجه
نمی‌توانند بر آن اثر بگذارند.
بسیاری از روس‌ها امروز باور ندارند 
که روسیه هرگز بتواند
یا بخواهد ملتی حقیقتا دموکرات شود،
و این بخاطر روشی است که 
تاریخ به شهروندان روسی
ارائه می‌گردد.
و این حقیقت ندارد.


برای اثبات آن، دو سال از زندگی‌ام را صرف
تلاش برای برگشت به ۱۰۰ سال قبل کردم،
به ۱۹۱۷،
سال انقلاب روسیه.
از خودم پرسیدم، چطور می‌شد اگر اینترنت 
و فیس‌بوک ۱۰۰ سال قبل وجود داشت؟
بنابراین پارسال، شبکه اجتماعی 
را برای مرده‌ها ساختم،
بنام Project1917.com
من و تیمم نرم افزار خود را درست کردیم،
تمامی نامه‌ها و خاطره‌ نوشت‌های حقیقی
ممکن را که توسط بیش از
۳٫۰۰۰ نفر ۱۰۰ سال قبل نوشته شده بود را
دیجیتالی و آنلاین منتشر کردیم.
و بنابراین هر کاربر وب‌سایت یا اپلیکیشن ما
می‌تواند اخبار هر روز ۱۹۱۷ را دنبال کند
و درباره این که امثال
استراوینسکی یا تروتسکی،
لنین یا پاولف و دیگران
چه فکر یا احساسی داشتند بخوانند.
ما همه آن شخصیت‌ها را در قالب
افراد عادی مثل من و شما می‌بینیم،
نه نیمه خدایان،
و می‌بینیم که آن تاریخ متشکل
از اشتباهات، ترس‌ها، ضعف‌ها است،
نه صرفا ایده‌های نبوغ ‌آمیزشان.


پروژه ما برای خیلی
از روس‌هایی که عادت دارند
فکر کنند کشور ما همیشه
یک امپراطوری استبدادی بوده
و‌ مفاهیمی مثل آزادی و مردم ‌سالاری
هرگز نمی‌توانسته حاکم باشد، حیرت‌آور ابود،
صرفا بخاطر این که
مردم سالاری سرنوشت ما نبود.
اما اگر نگاه وسیع‌تری بیندازیم،
آن قدر هم سیاه و سپید نیست.
بله، سال ۱۹۱۷ به ۷۰ سال
استبداد کمونیستی منتهی گشت،
اما با این پروژه، ما می‌بینیم که روسیه
می‌توانسته تاریخ متفاوت
و آینده دموکراتیکی داشته باشد،
درست مثل هر کشور دیگری و هنوز هم ممکن است.
با خواندن پست‌های مربوط به ۱۹۱۷،
یاد می‌گیرید که روسیه اولین کشور دنیا بوده
که حکم مرگ را متوقف کرد،
یا از اولین کشورهای اعطا کننده
حق رای به زنان بود.


آگاهی از تاریخ و فهم
چگونگی نفوذ مردم عادی بر تاریخ
به ما در خلق آینده‌ای بهتر کمک می‌کند،
زیرا تاریخ فقط تمرینی است
از آنچه الان در حال وقوع است.
ما به روش‌های تازه
از تاریخ‌گویی نیاز داریم،
و امسال، برای مثال،
پروژه آنلاین جدید
1968Digital.com را شروع کردیم،
یک مجموعه مستند آنلاین
که حال و هوای ۱۹۶۸ را به تصویر می‌کشد،
سالی که با تغییر اجتماعی
جهانی شناخته می‌شود
که از بسیاری جهات خالق دنیای کنونی ما است.
اما ما به آن تاریخ جان می‌بخشیم
با این تصور که اگر آن
شخصیت‌های اصلی الان می‌توانستند
موبایل استفاده کنند؟
و می‌بینیم خیلی از اشخاص
با چالش‌های مشابه مواجه بودند
و برای ارزش‌های یکسان مبارزه می‌کردند،
فارغ از این که در آمریکا
زندگی می‌کردند یا جماهیر شوروی
یا در فرانسه یا در چین
و یا در چک و اسلواکی.


با در معرض قرار دادن تاریخ
به چنین روش دموکراتیکی
از طریق شبکه‌های اجتماعی،
نشان می‌دهیم که تنها صاحبان قدرت
در انتخاب‌ها نقش ندارند.
به هر کاربری ‌این فرصت را می‌دهد
که تاریخ را از آن خود بداند.
مردم عادی مهم هستند.
آنها تاثیرگذارند.
ایده‌ها اهمیت دارند.
خبرنگاران، دانشمندان
و فیلسوف‌ها مهم هستند.
ما اجتماع را شکل می‌دهیم.
ما همه تاریخ‌ساز هستیم.


متشکرم.


(تشویق)

