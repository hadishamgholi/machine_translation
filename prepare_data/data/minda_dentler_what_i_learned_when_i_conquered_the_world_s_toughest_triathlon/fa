
۱۳ام اکتبر سال ۲۰۱۲ بود،
آن روز را هرگز فراموش نمی‌کنم.
سوار دوچرخه بودم و به سختی
از تپه‌ای بی‌انتها بالا می‌رفتم.
اما آن یک تپهٔ معمولی نبود:
۲۴ کیلومتر تا بالای تپه و به طرف
شهری به نام هاوی راه بود
شهری در جزیره بزرگ هاوایی.
و البته یک دوچرخه‌سواری معمولی هم نبود:
مسابقات قهرمانی مرد آهنین جهان بود.
هنوز هم سوختن عضلاتم را احساس می‌کنم.
تقلا می‌کردم، خسته و تشنه شده بودم،
حرارت روی آسفالت را
که حدود ۳۷ درجه بود، حس می‌کردم.
تقریباْ به نیمهٔ راه بخش
دوچرخه‌سواری رسیده بودم
یکی از مشهورترین و طولانی‌ترین
مسابقات استقامتی یک‌روزه در جهان.
وقتی بچه بودم، هر سال
همین مسابقه را در اتاق نشیمن
از تلویزیون نگاه می‌کردم.
کنار پدرم روی کاناپهٔ قهوه‌ای و نارنجی
سبک دهه ۷۰ می‌نشستم،
و یادم هست که وقتی ورزشکاران
در این رقابت فرساینده، فراتر از
محدودیتشان تلاش می‌کردند
احساس ابهت می‌کردم.
و البته اشتباه نکنید،
خانوادهٔ من فقط تماشاچی نبودند،
بلکه به شدت اهل ورزش بودند،
و من همیشه کنار زمین می‌ایستادم،
و خواهر و برادرهایم را تشویق می‌کردم
یا در مسابقات محلی برایشان آب می‌بردم.
خاطرم هست که چقدر دلم می‌خواست
من هم مسابقه بدهم، اما نمی‌توانستم.
اما با این‌که نمی‌توانستم ورزش کنم،
تصمیم گرفتم در اجتماع خودم فعال باشم.
پس در بیمارستان محلی و
در دبیرستان داوطلب شدم.
در دانشگاه، در کاخ سفید کارآموزی کردم،
در اس‍پانیا درس خواندم
و تک‌وتنها با یک کوله‌پشتی، 
پابندها و عصاهایم
به تمام اروپا سفر کردم.
بعد از فارغ‌التحصیلی به نیویورک رفتم
تا در زمینهٔ مشاور مدیریت کار کنم،
مدرک MBA گرفتم و ازدواج کردم
و حالا یک دختر دارم.
(تشویق)
۲۸ سالم بود که با
دوچرخه‌سواری با دست آشنا شدم،
و پس از آن ماراتن سه‌گانه،
و به‌طور اتفاقی جیسون فاولر،
قهرمان مرد آهنین جهان را
در اردوی ورزشکاران معلول دیدم.
او هم مثل من با ویلچر در مسابقه شرکت کرد.
و با تشویق او در سن ۳۴ سالگی،
تصمیم گرفتم در مسابقات کونا شرکت کنم.
کونا، یا مرد آهنین هاوایی
قدیمی‌ترین مسابقهٔ سه‌گانه است،
و اگر با آن آشنا نیستید، باید بگویم که
مانند مسابقه سوپربول ماراتن سه‌گانه است.
چنین مسابقه‌ای برای ورزشکاری
مثل من روی ویلچر،
شامل ۳/۹ کیلومتر شنا در
آب‌های آزاد یعنی اقیانوس آرام،
و ۱۸۰ کیلومتر دوچرخه‌سواری
با دست روی زمین ناهموار و سخت است —
هرچند ظاهراْ شگفت‌انگیز است،
اما آن‌قدرها هم زیبا نیست، بیشتر
سوت‌وکور و غم‌انگیز است —
و در نهایت با یک ماراتن
یا دوی ۴۲/۲ کیلومتری
در گرمای ۳۲ درجه سانتیگراد
و با استفاده از یک ویلچر
ویژهٔ مسابقه به پایان می‌رسد.
بله در مجموع ۲۲۶/۳ کیلومتر مسافت
است که فقط از دست‌هایتان استفاده می‌کنید
آن‌هم در کمتر از ۱۷ ساعت.
تا به‌حال هیچ زن ورزشکار معلولی
در این مسابقه رقابت نکرده
به خاطر محدودیت و زمان‌بندی‌هایی
که غیرممکن به نظر می‌رسند.
اما من شرکت کردم،
همهٔ این‌ها را از ذهنم بیرون ریختم.
و وقتی در نهایت به بالای
آن صعود ۲۴ کیلومتری رسیدم،
ناگهان ناامید شدم.
محال بود بتوانم طی ده ساعت‌ونیم
شنا را تمام کنم،
تا همین‌جا هم دو ساعت عقب بودم.
باید با تمام کشمکش‌ها تصمیم می‌گرفتم
که انصراف بدهم.
زمان‌سنجم را درآوردم و
به یکی از مسئولان مسابقه دادم.
آن روز روز من نبود.
بهترین دوستم شانون، و شوهرم شاون
بالای جزیره منتظرم بودند
تا مرا به شهر برگردانند.
در راه برگشت زدم زیر گریه.
شکست خورده بودم.
رویایم برای به پایان رساندن
مسابقات مرد آهنین جهان
نابود شده بود.
خجالت‌زده بودم.
احساس می‌کردم گند زده‌ام.
نگران این بودم که دوستانم، 
خانواده‌ام و همکارانم
درباره‌ام چه فکر می‌کنند.
اصلاْ در فیس‌بوک چه پستی بگذارم؟
(خنده)
چطور به دیگران توضیح می‌دادم
که آن‌طور که من برنامه‌ریزی کرده بودم
و فکر می‌کردم پیش نرفت؟
چند هفته بعد داشتم با شانون
راجع به «فاجعهٔ» کونا حرف می‌زدم
و او به من چنین حرفی زد:
«میندا فقط زمانی می‌توانی رویاها و اهداف
بزرگ را دریابی که برای شکست آماده باشی.»
فهمیدم برای جلو رفتن باید
آن شکست را پشت سر بگذارم،
تازه این اولین بار نبود که با چنین
چیز عجیب و غیرقابل نفوذی مواجه می‌شدم.
من در در بمبئی در هند به دنیا آمدم،
و درست پیش از تولد یک سالگی،
به فلج اطفال مبتلا شدم،
که باعث شد از ناحیهٔ پا فلج شوم.
مادرم قادر به مراقبت از من نبود
و مرا در یتیم‌خانه رها کرد.
خوشبختانه یک خانوادهٔ آمریکایی
سرپرستی مرا پذیرفتند،
و کمی بعد از سومین سال‌گرد تولدم
به اسپوکن در واشنگتن رفتم.
در طول چند سال بعد
چندین عمل جراحی روی ران‌ها،
پاها و کمرم انجام دادم
که باعث شد بتوانم با آتل و عصا راه بروم.
وقتی بچه بودم با معلولیتم کنار نمی‌آمدم.
حس می‌کردم به درد نمی‌خورم.
مردم همیشه به من زل می‌زدند،
و از پوشیدن کمربند و پابند خجالت می‌کشیدم،
و همیشه پا‌های بدقواره‌ام را
زیر شلوار پنهان می‌کردم.
به عنوان یک دختر جوان فکر می‌کردم
پابند‌های ضخیم و سنگین روی پاهایم
اصلاْ زیبا و زنانه نیست.
در بین هم‌نسلانم در آمریکا
تعداد بسیار کمی مانند من
با معلولیت و فلج اطفال زندگی می‌کنند.
خیلی از افرادی که در کشورهای
در حال توسعه مبتلا به فلج اطفال هستند
به مراقبت‌های پزشکی، تحصیلات
یا فرصت‌هایی که من
در آمریکا داشتم، دسترسی ندارند.
خیلی‌ها حتی به سن بزرگسالی هم نمی‌رسند.
با فروتنی تمام می‌دانم که اگر
مرا به فرزندی نپذیرفته بودند،
به احتمال خیلی زیاد
امروز در برابر شما نبودم.
شاید اصلاْ زنده نبودم.
همهٔ ما در زندگی خود،
ممکن است اهداف ناممکنی داشته باشیم.
می‌خواهم آن‌چه را آموختم با شما شریک شوم
وقتی دوباره تلاش کردم.
یک سال پس از اولین تلاشم،
در یک صبح شنبهٔ آفتابی،
شوهرم شاون
مرا در کُونا پیِر به داخل اقیانوس انداخت
و با ۲۵۰۰ نفر از نزدیک‌ترین
دوستان و رقیبانم
ساعت ۷ صبح که توپ
شلیک شد، شنا کردیم.
هربار روی یک حرکت تمرکز می‌کردم، 
سعی می‌کردم بین شناگران بمانم،
حرکت‌هایم را می‌شمردم —
یک، دو، سه، چهار —
و مدام سرم را بالا می‌آوردم تا ببینم
که مبادا از مسیر دور بیفتم.
وقتی بالاخره به ساحل رسیدم،
شاون مرا گرفت و از آب بیرون کشید.
وقتی شاون گفت موفق شده‌ام
یک ساعت و ۴۳ دقیقه شنا کنم
ذوق‌زده و متعجب شدم.
و وارد بخش دوچرخه‌سواری شدم.
باید ۱۸۰ کیلومتر را در طول ۸ ساعت
و ۴۵ دقیقه با دوچرخه می‌رفتم.
در ذهنم مسیر را به بخش‌های
۱۱ تا ۱۶ کیلومتری تقسیم کردم
تا ابهت مسابقه را برای خودم کم کنم.
۶۵ کیلومتر اول رقابت تنگاتنگ بود،
و باد مساعد و آرامی می‌وزید.
ساعت ۴ عصر، ۱۵۱ کیلومتر طی کرده بودم،
وقتی حساب‌وکتاب کردم فهمیدم
بدجایی گیر کرده‌ام
چون هنوز ۲۹ کیلومتر داشتم اما
زمانم کمتر از ۹۰ دقیقه بود
به علاوه باید از چند تپهٔ
نسبتاْ بزرگ هم بالا می‌رفتم.
خیلی مضطرب بودم، و می‌ترسیدم
نکند دوباره قرار است شکست بخورم.
همان وقت صدای درونی‌ام را
پس زدم، که می‌گفت:
«خیلی سخت است. ولش کن.»
و به خودم گفتم:
«میندا، بهتر است تمرکز کنی.
روی چیزی که کنترل داری تمرکز کن،
روی فکر و تلاشت.»
تصمیم گرفتم با شرایط سختم کنار بیایم،
و به خودم گفتم: «تندتر برو.
درد را فراموش کن،
و بگذار آن نور بتابد.»
۹۰ دقیقهٔ بعد را طوری رکاب زدم
که انگار زندگی‌ام به آن بستگی دارد.
و وقتی به شهر رسیدم،
از بلندگو شنیدم:
«میندا دنتلر یکی از آخرین مسابقه دهندگانی
است که مسیر دوچرخه را به پایان رساند.»
موفق شدم!
(تشویق)
و فقط سه دقیقه وقت داشتم.
(خنده)
ساعت ۵:۲۷ عصر بود،
ده ساعت و نیم مسابقه داده بودم.
۱۶ کیلومتر اول دو تقریباْ زود گذشت،
چون از این‌که بالاخره با سه‌چرخه‌ام
از آدم‌ها با دو تا پایشان
گذشته بودم خیلی هیجان‌زده بودم.
خورشید به سرعت غروب کرد،
داشتم خودم را از تپهٔ پالانی بالا می‌کشیدم
و به تپهٔ ۸۰۰ متری که مانند قلهٔ اورست
به نظر می‌رسید نگاه می‌کردم
۲۰۰ کیلومتر طی کرده بودم.
دوستان و خانواده‌ام در جایگاهشان بودند
تا از بالای تپه با من حرف بزنند.
تقلا می‌کردم، خسته بودم،
با ناامیدی به لبه‌ها چنگ می‌زدم
مبادا به عقب برگردم.
وقتی بالاخره به بالای تپه رسیدم،
به مسیر ۲۴ کیلومتری بزرگراه
کوئین کی. در سمت چپم برگشتم،
در حد مرگ خسته بودم.
شروع کردم، هر بار فقط روی
یک حرکت تمرکز می‌کردم.
تا این‌که ساعت ۹:۳۰،
بالاخره به جادهٔ Ali'i در سمت راست رسیدم.
فریاد جمعیت را شنیدم و
غرق در شادی بودم.
از خط پایان گذشتم.
(تشویق)
(پایان تشویق)
زمان نهایی‌ام ۱۴ ساعت و ۳۹ دقیقه بود.
برای اولین بار پس از ۳۵ سال،
یک زن ورزشکار روی ویلچر
رقابت مرد آهنین جهان را
به پایان رسانده بود.
(تشویق)
(پایان تشویق)
آن‌هم نه یک زن ورزشکار معمولی.
من.
(خنده)
یتیم معلولی از هند.
برخلاف تمام ناممکن‌ها
من به رویایم دست یافتم،
با چنین عهد محکمی که با
خودم بسته بودم،
به تدریج فهمیدم که شرکت در
مسابقات مرد آهنین
فراتر از قهرمان شدن در کونا بود.
چنین کاری غلبه بر فلج اطفال بود
غلبه بر هر بیماری‌ای که
ناتوان می‌کند و مانع می‌شود،
نه فقط برای خودم،
بلکه برای میلیون‌ها کودک
که به بیماری‌هایی مبتلا شده یا می‌شوند
که با واکسن قابل پیش‌گیری هستند.
امروزه ما به هدفمان برای از بین
بردن چنین بیماری‌هایی بسیار نزدیک شده‌ایم
در همه جای جهان.
در اواسط دههٔ ۸۰، سالانه بیش از
۳۵۰٫۰۰۰ کودک در بیش از ۱۲۵ کشور
به فلج اطفال مبتلا می‌شدند.
یعنی رقم سرسام‌آور ۴۰ مورد در ساعت.
اما در مقابل، همین امسال
آخرین کشور‌های در معرض ابتلا نیز
تنها ۱۲ مورد را گزارش کرده‌اند.
از سال ۱۹۸۸، بیش از ۲/۵ میلیارد
کودک در برابر فلج اطفال ایمن شده‌اند،
و تخمین زده شده است که ۱۶ میلیون کودک
که ممکن بود مانند من فلج بشوند،
راه می‌روند.
اما با وجود این پیش‌رفت فوق‌العاده،
تا زمانی که فلج اطفال ریشه‌کن نشده،
هنوز یک تهدید به‌شمار می‌رود،
به ویژه برای کودکانی که در فقیرترین
کشور‌های جهان زندگی می‌کنند.
ممکن است دوباره در برخی مناطق
دورافتاده و خطرناک ظاهر شود،
و شیوع پیدا کند.
و می‌خواهم در رقابت
مرد آهنین تازه‌ای شرکت کنم:
می‌خواهم فلج اطفال را ریشه‌کن کنم.
وقتی به دختر دو سال و نیمه‌ام مایا
نگاه می‌کنم، هر روز چنین چیزی را
به یاد می‌آورم.
او می‌تواند در پارک از
یک نردبان بالا برود.
اسکوترش را هل بدهد یا
توپش را آن‌طرف چمن‌ها پرتاب کند.
هر کاری را که با پاهایش
انجام می‌دهد نگاه می‌کنم
و به یاد می‌آورم که من
توان چنین کار‌هایی را نداشتم.
وقتی دو ماهه بود،
او را برای اولین واکسن فلج اطفال بردم.
وقتی پزشک آمد تا آمپول را آماده کند،
از او خواستم که آن لحظه را
با عکس ثبت کنم.
وقتی از اتاق بیرون آمدیم،
احساس کردم که اشک در چشمانم حلقه زده است.
و تمام راه را تا خانه گریه کردم.
همان لحظه بود که فهمیدم
زندگی دخترم با زندگی من خیلی فرق دارد.
او هیچ‌وقت به معلولیت
فلج اطفال مبتلا نخواهد شد،
چون واکسن در دست‌رس بود، 
و من انتخاب کردم که ایمن شود.
او می‌تواند هرکاری را
که دلش می‌خواهد، انجام بدهد،
همان‌طور که تک تک شما می‌توانید.
(خنده)
و حالا می‌خواهم این سخن‌رانی
را با یک پرسش تمام کنم:
مسابقهٔ مردان آهنین شما چیست؟
ممنونم.
(تشویق)

