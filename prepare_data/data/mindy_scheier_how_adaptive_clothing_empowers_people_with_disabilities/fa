
من عاشق مد هستم.
در واقع هرشب با این فکر که فردا چه بپوشم
به رختخواب می‌روم.
نحوه لباس پوشیدن من را دگرگون می‌کند،
شخصیت من را تعریف می‌کند،
به من اعتماد به نفس می‌بخشد.
شاید شما چنین حسی به مد نداشته باشید،
اما شرط می‌بندم که تی‌شرت یا شلوار
جین محبوبی دارید که تغییرتان می‌دهد،
به شما حس خوبی می‌بخشد،
به شما اعتماد به نفس می‌بخشد،
این که خودتان هستید.


وقتی جوان‌تر بودم،
می‌خواستم مثل بتسی جانسون باشم.
فکر می‌کردم ما یک روحیم در دو بدن،
با موهای عجیب و غریب.
من وارد طراحی مد شدم،
و سال‌ها در این صنعت کار کردم
و عاشق این کار بودم.


من ازدواج کردم،
سه فرزند به دنيا آوردم.
اما زندگی می‌تواند 
به طرز غم‌انگیزی مسخره باشد،
الیور فرزند دوم من، 
با نوع نادری از تحلیل عضلانی،
یا MD به دنیا آمد.
این بیماری قدرت ماهیچه‌ها 
و سیستم ریوی او را،
تحت تاثیر قرار می‌دهد،
و بدن او را نابود می‌کند
و زندگی روزمره او را 
چالش برانگیز‌تر از همیشه می‌کند.
از زمانیکه راه افتاد،
یعنی از دو و نیم سالگی به بعد،
مجبور به استفاده 
از نگه‌دارنده‌های فلزی پا بود.
از آنجایی که بدنش به درستی رشد نکرده بود،
مجبور بود که با لوله تغذیه‌ای که 
روی صورتش قرار داشت زندگی کند،
ما هر دو نگاه‌های خیره 
دیگران را تحمل می‌کردیم،


اما همسرم گرگ و من به او گفتیم
که اهمیتی ندارد،
او درست مثل بقیه مردم است.
اما هر روز
کارهای روزانه‌ای که برای ما عادی بودند
برای الیور
چالش برانگیز می‌شدند.
کار ساده‌ای مثل لباس پوشیدن
که من عاشقش هستم؛
برای پسرم یک کابوس بود.
نوع بیماری او به گونه‌ای بود 
که بر روی مغزش تاثیر نگذاشته بود.
او بسیار باهوش بود،
که به این معنی است 
که او از نا‌توانی‌هایش آگاه است.
این موضوع زمانی‌که او 
وارد مدرسه شد خیلی آشکار شد،
و این عمل لباس پوشیدن روزانه برای او
یک یادآوری روزانه بود
از کارهایی که می‌تواند
و یا نمی‌تواند انجام دهد.
و راه‌حل ما برای این مشکل این بود
که الیور هر روز شلوار راحتی بپوشد:
در مدرسه،
در مهمانی‌ها،
در تعطیلات —
لباس فرم مدرسه‌.
در شرایط خاص، 
او شلوار رسمی و مناسب می‌پوشید.
اما اغلب اوقات، از آنجایی که 
نمی‌توانست با دکمه و زیپ کار کند،
مجبور بودم که او را 
به دستشویی مردانه ببرم،
که این کار برای او و سایر مردان حاضر
در آنجا بسیار شرم آور بود.
اما من به آنها می‌گفتم: اوه، ببخشید، 
چیزی اینجا نیست که تا حالا ندیده باشم.


(خنده حضار)


ما سال‌ها گیج و سردرگم بودیم.
اما وقتی الیور به کلاس سوم رفت،
فهمیدم که او بیش از آنچه
تصور می‌کردم به من شباهت دارد.
الیور هم مثل من، به مد اهمیت می‌داد.
یک روز از مدرسه به خانه آمد
و با قاطعیت گفت
که می‌خواهد مانند بقیه بچه‌های مدرسه
لباس جین بپوشد.
خب من قطعا نمی‌توانستم
با او به کلاس درس بروم
و او را به دستشویی مردانه ببرم
اما راهی وجود نداشت که من
به پسر هشت ساله‌ام بگویم
او نمی‌تواند چیزی را که می‌خواهد بپوشد.


بنابراین آن شب،
من با ابزارهای ساده و پیش پا افتاده
شلوار جین او را درست کردم.
یادم افتاد که زمانیکه حامله بودم
و قصد نداشتم که شلوارهای جین
مورد علاقه ام را کنار بگذارم،
با اینکه داشتم توی آنها می‌ترکیدم،
از روش باند لاستیکی استفاده کردم.
مادرهای شما چیزی را 
که می‌گویم یادشان هست؟
نوار لاستیکی درون سوراخ دکمه
که دور دکمه و پشت آن می‌پیچید؟
کشش لحظه‌ای.
پس زیپ را جدا کردم
تا تنهایی بتواند
شلوارش را بالا یا پایین بکشد.
درز جانبی انتهای شلوارش را باز کردم
تا نگه دارنده فلزی پاهایش را در آن جا دهم،
از چسب دو طرفه استفاده کردم
همه گوش‌هایتان را بگیرید:
باز کن و بچسبان، همین؛
و اینگونه بسته می‌شود.
وقتی من هنر و کاردستی‌ام را
به الیور نشان دادم،
آشکارا خندید.
او در حالیکه سرش را
بالا گرفته بود به مدرسه رفت.
آن لباس‌های جین او را تغییر داده بود.
او می‌توانست خودش لباس‌هایش را بپوشد.
او می‌توانست خودش
به تنهایی به دستشویی برود؛
آن لباس‌های جین به او
اعتماد به نفس بخشیده بود.


آن زمان متوجه این موضوع نشدم،
اما این اولین حجوم من
به دنیای لباس پوشیدن تطبیقی بود.
لباس پوشیدن تطبیقی اینگونه تعریف شده است:
لباس‌هایی که برای ناتوان‌ها و پیرها
و هر کس که
با لباس پوشیدن مشکل دارد طراحی شده‌اند.
لباس پوشیدن تطبیقی در گذشته وجود داشت،
اما اجزاء اصلی مد را از دست داده بود.
این نوع لباس‌ها بسیار 
ویژگی درمانی و کاربردی داشتند
اما شیک نبودند.
و این مشکل بزرگی بود،
چون آنچه که شما می‌پوشید بسیار مهم است.
لباس پوشیدن می‌تواند روی روحیه،
سلامتی
و عزت نفس شما اثر بگذارد.


حالا که من عاشق مد هستم،
به این موضوع آگاهم.
اما دانشمندان نامی برای 
این موضوع در نظر گرفته‌اند.
این مسئله "ادراک پوششی" نام دارد.
رخ دادن دو عامل بصورت همزمان:
معنی نمادین لباس‌ها
و تجربه فیزیکی پوشیدن آن‌ها،
و هر دوی آنها با احساس شما 
درباره خودتان رابطه مستقیم دارند.
پروفسوری در انگلستان به نام کارن جی پین
کتابی نوشته است با عنوان: 
"مراقب آنچه می‌پوشید باشید:
روانشناسی مد."
او در کتابش اظهار داشته است
که زمانیکه شما لباس می‌پوشید
خود را با ویژگی‌های 
آن لباس وفق می‌دهید،
خواه متوجه آن شده باشید یا خیر.
به همین دلیل است که وقتی
آن لباس‌های جین چسبان را می‌‍پوشید
حس می‌کنید که یک ستاره موسیقی راک هستید.
یا با پوشیدن آن کت و شلوار قدرت 
احساس شکست‌ناپذیری می‌کنید،
و با آن لباس مشکی کوچک
حس زیبایی به شما دست می‌دهد.
اما دقیقا به همین دلیل بود که وقتی الیور
نمی‌توانست لباس مد نظرش را بپوشد
احساس انزوا و تنهایی می‌کرد.
او حتی یک بار به من گفت:
"مامان، اینکه هر روز لباس راحتی می‌پوشم
باعث می‌شود احساس کنم 
حتی در لباس پوشیدن ناتوانم."


یک میلیارد نفر در سیاره ما
از نوعی ناتوانی رنج می‌برند.
یک میلیارد نفر.
اگر ده درصد از این یک میلیارد نفر
با مشکلات لباس پوشیدن روبرو باشند،
و این یعنی که تعداد زیادی
از مردم به آن اندازه که می‌توانند،
اعتماد به نفس ندارند، موفق نیستند
و حتی خوشحال نیستند.
صبح روزی که الیور آن شلوار جین را
پوشید و به مدرسه رفت،
متوجه شدم که می‌توانم کارهایی
در این رابطه انجام دهم.
و انجام دادم.


در سال ۲۰۱۳ موسسه ای را یافتم
به نام مسیر رویاها،
ماموریت آن موسسه این بود 
که به صنعت مد بیاموزد
تغییرات زیادی در اصول لباس پوشیدن
این بخش از اجتماع که هیچ وقت
مورد توجه نبوده، می‌تواند رخ دهد.
و این کار با یکسال تمام تحقیقات آغاز شد.
من به مدارس، ساختمان‌ها 
و بیمارستان‌ها رفتم.
من به معنای واقعی کلمه
آدم‌هایی را که بر روی ویلچر بودند
یا با واکر راه می‌رفتند
یا حتی کمی می‌لنگیدند را 
تعقیب می‌کردم.


(خنده حضار)


می‌دانستم که دیوانه به نظر می‌رسیدم،
اما می‌دانستم که اگر واقعاً
قصد ایجاد تغییر را دارم،
باید به درستی مشکلات لباس پوشیدن
بیشترین افرادی را که می‌توانم، درک کنم.


مرد جوان ۱۸ ساله‌ای را دیدم 
که از اختلال‌های مغزی رنج می‌برد.
او به دانشگاه هاروارد می‌رفت،
او به من گفت: می‌توانی تصور کنی؟
من به دانشگاه هاروارد راه پیدا کردم،
اما رویای من پوشیدن شلوار جین
در محوطه دانشگاه است،
همانطور که باقی تازه واردها می‌پوشند.
دختر کوچکی به نام جیانا را دیدم،
که دست چپش را از آرنج از دست داده بود.
مادرش به من گفت تحمل ندارد
ببیند که تفاوت دخترش
با دیگران بخاطر یک آستین آویزان
بزرگنمایی شود،
خب هر یک از این پیراهن‌های 
آستین بلندش سفارشی آماده می‌شد.
می‌توانید تصور کنید چه 
زمان و هزینه‌ای خرج می‌کرد؟
من همچنین از همراهی با اریک لوگرند 
منفعت‌های زیادی بردم،
بازیکن سابق راگبی تیم روتگر که 
بر اثر تکلی در سال ۲۰۱۰ فلج شده بود.
تا این مرحله مسائل 
غیر قابل درکی را دیده بودم،
اما این موضوع با اختلاف زیاد
از همه ناراحت کننده‌تر بود.


می‌دانید، اریک واقعاً هیکل بزرگی دارد،
و برای لباس پوشیدن 
به دو نفر کمکی و یک ماشین بلند کننده
نیاز دارد.
من نشستم و این فرآیند را
به مدت دو ساعت نگاه کردم.
وقتی به او از شوکه شدنم گفتم،
به من نگاه کرد و گفت:
" میندی، این کار هر روز من است.
چه می‌توانم بگویم؟
دوست دارم شیک و زیرک باشم."


تحقیقاتم به پایان رسید.


می‌دانستم که اگر بخواهم 
در صنعت مد تغییری ایجاد کنم،
باید از سوابق و تجربیاتم استفاده کنم
و متوجه شوم که چگونه می‌توانم
در این لباس‌ها تغییر ایجاد کنم.
بنابراین از اطلاعاتی که در طول آن یک سال
بدست آورده بودم استفاده کردم،
و متوجه شدم که در واقع
سه دسته‌‌بندی وجود دارد
که بر افراد ناتوان 
تاثیر می‌گذارد.
اولین دسته بست‌ها می‌باشند.
دکمه‌ها، گیره‌ها، زیپ‌ها و غزن‌ها 
تقریبا برای همه چالش برانگیز بودند.
پس آنها را با فناوریی
قابل مدیریت جایگزین کردم:
با آهن‌ربا.
با آهن‌ربا دانشجوی سال اولی ما از هاورد 
در محوطه دانشگاه، شلوار جین می‌پوشد.
چون می‌توانست خودش لباس بپوشد.


دومین دسته تنظیم شدنی‌ها بودند.
بلندی شلوار، درازای آستین و کمربندها
برای بسیاری با بدن‌های
متفاوت، چالش برانگیز بودند.
پس من کش و سیستم تا زدن به داخل را،
به لباس‌های آنها اضافه کردم.
با این روش جیانا توانست 
پیراهنی با اندازه استاندارد بپوشد
و فقط اندازه یک آستین آن را تنظیم کند.


آخرین مورد این بود: 
بجای روش قدیمی لباس پوشیدن از روی سر
از راه‌های جایگزین 
برای پوشیدن لباس استفاده کنید.
بنابراین در روش طراحی من
ابتدا دست‌ها را در لباس وارد می‌کنید.
با این روش کسانی مثل اریک،
پنج مرحله از فرآیند 
لباس پوشیدنشان کم می‌شد.
و زمان زیادی را به آن‌ها هدیه می‌داد.


پس من به بازار رفتم،
لباسهای حاضری خریدم،
پشت میز آشپزخانه نشستم و آنها را شکافتم.
الگوها را یکی پس از دیگری آماده کردم،
تا جاییکه تغییرات بزرگی ایجاد کردم.
و سپس آماده عرصه‌های بزرگتری شدم:
صنعت مد.
می‌دانستم که اگر قصد ایجاد تغییر را دارم،
باید بجای طراحی مجموعه خودم،
از ایده‌های اصلی استفاده کنم.
معتقد بودم من باید به صنعت مد
این واقعیت را آموزش دهم
که این افراد، جمعیت عظیمی هستند
و همچنین این مصرف کنندگان
به سادگی، نادیده گرفته شده‌اند.


و من با هیجان اعلام می‌کنم 
که صنعت مد صدای من را شنید.
موسسه مسیر رویاها 
با حیرت انگیز‌ترین و پیشتازترین
برندهای کره ما، همکاری می‌کند.


(تشویق حضار)


که دید مرا به بازار این صنعت برد
و با راه‌اندازی اولین 
مجموعه لباس‌های انطباقی
در صنعت مد تاریخ‌ساز شد.
و باقی هنوز در راه است.


(تشویق حضار)


پس؛


(تشویق حضار)


مد کلیدی است به شاهراه زندگی.
نحوه لباس پوشیدن می‌تواند متغیر باشد.
نحوه لباس پوشیدن می‌تواند
باعث توازن اعتماد به نفس شود.
بنابراین فردا،
وقتی روزتان را آغاز می‌کنید
و به این فکر می‌کنید که چه بپوشید
امیدوارم به این فرآیند اهمیت بدهید
و به این فکر کنید که پوشش انتخابی شما
احساسات‌ شما را تعیین می‌کند.


امروز الیور ۱۳ سال دارد.
او شلوار کتان قهوه‌ای
انطباقی خودش را می‌پوشد،
و با پیراهنی با دکمه‌های آهن ربایی؛
حس با حال‌ترین پسر محل را دارد.
پسرم خیلی مغرور است.


(خنده حضار)


همانطور که اشاره کردم،
بیماری الیور پیش‌رونده است،
و به این معنی است که بعد از مدتی
ماهیچه‌های او از کار خواهند افتاد.
و این موضوع نابود‌کننده‌ترین 
بخش زندگی من است.
من مجبورم که کنار بنشینم
و زوال پسرم را مشاهده کنم.
و هیچ کاری در این رابطه از من برنمی‌آید.
پس من نگاهم را از چیزهایی
که از کنترل من خارج هستند برمی‌دارم
و معطوف چیزهای می‌کنم
که می‌توانم کنترل کنم.
چون انتخاب دیگری ندارم.


پس من می‌بینم،
و از صنعت مد هم می‌خواهم که ببیند.
و حالا از تمام ‌شما هم می‌خواهم،
که ببینید.


ممنونم.


(تشویق حضار)

