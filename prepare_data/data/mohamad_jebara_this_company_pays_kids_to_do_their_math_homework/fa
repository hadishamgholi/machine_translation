
از زمانی که به یاد دارم
علاقه زیادی به ریاضیات داشتم.
البته، این جمله کاملاً دقیق نیست.
همیشه عاشق ریاضی بودم، به جز در دو هفته
در سال آخر دبیرستان.
(خنده)
رتبهٔ اول کلاس بودم،
و در آغاز دورهٔ آموزشی
ریاضیات تکمیلی بودیم.
برای شروع این مبحث جدید هیجان زیادی داشتم،
اعداد مختلط.
من پیچیدگی را دوست دارم.
معلم داشت سوالاتی
درباره فرجهٔ دوم اعداد می‌کرد
تا برای یادگیری موضوع آماده شویم.
جذر نه — سه؛
جذر ۲۵۶ — شانزده.
خیلی ساده‌اند.
و بعد سوال نکته‌دار را پرسید:
فرجهٔ دوم عدد منفی یک چه؟
مشخصا همه ما جوابی آماده داشتیم —
"خانم، معلومه!
ما همه می‌دانیم که نمی‌شود
فرجه دوم عدد منفی را گرفت."
معلممان پاسخ داد،
«در دنیای واقعی درست است،
ولی در دنیای اعداد مختلط،
فرجه دوم منفی یک، عدد تخیلی i است."
(خنده)
در آن روز،
کل دنیای ریاضیاتی که در ذهنم داشتم
خراب شد و ریخت روی سرم.
(خنده)
«اعداد مختلط؟
جدی؟
ولی ریاضیات منبع واقعیت است،
لطفا با انتزاعی کردن خرابش نکنید.
من اگر می‌خواستم
با اعداد انتزاعی کار کنم،
هنر می‌خواندم.»
(خنده)
«این درس ریاضیات تکمیلی است،
بیاید برگردیم سر اصل مطلب!»
ولی این کار را نکرد،
و طی چند هفتهٔ بعدی
من با اکراه، محاسبات بی‌معنی انجام دادم،
(خنده)
پیدا کردن راه‌حل‌های انتزاعی، 
برای معادلات درجه دو.
(خنده)
اما بعد، اتفاق محشری افتاد.
ما شروع کردیم به پیدا کردن
راه‌حل‌های موزون و زیبا
برای مسائل دنیای واقعی که قبلا
هیچ جوابی برای آنها نداشتیم،
با شروع از دنیای پیچیدهٔ اعداد انتزاعی.
خلاصه، ریاضی‌دانی ۵۰۰ سال قبل
تصمیم گرفت کمی تفریح کند و
این اعداد انتزاعی را به وجود بیاورد،
و به خاطر او، ما الان می‌توانیم
معادلاتی زیبا بنویسیم
که در دنیای واقعی در تخصص‌هایی مثل
مهندسی برق کاربرد دارند.
واو!
من به سطح جدیدی از احساس قدردانی
برای ریاضیات دست پیدا کردم.
و بعد از بی‌اعتمادی کوتاهی که داشتم،
من حالا بیش از همیشه
عاشق و مجذوب این علم شده بودم.
فرانسیس سو، ریاضیدان، 
جمع بندی قشنگی انجام می‌دهد،
«ما ریاضیات می‌خوانیم،
برای بازی، برای زیبایی،
برای حقیقت،
برای عدالت و برای عشق.»
ولی اگر امروز از دانشجویی بپرسید،
احتمالاً توصیفات دیگری می‌شنوید.
ممکن است بگوید «سخت»
یا «حوصله سر بر» است.
و ممکن است نظرشان
دربارهٔ سخت بودنش درست باشد.
اما اصلاً خسته کننده نیست.
در واقع به نظر من
این سختی در یادگرفتن ریاضی،
بخش خوبی از دلیل زیبایی آن است.
چون هیچ چیزی که ارزش
دنبال کردن داشته باشد ساده نیست.
پس ما نیاز داریم دانش‌آموزان آنقدر
سختی ریاضیات را تحمل کنند،
که وقتی دیدند چطور همه چیز به هم
مرتبط است، زیبایی ریاضیات را درک کنند.
مثل من، در آن چند هفتهٔ دبیرستان.
متاسفانه، سیستم آموزش و پرورش ما —
ما ریاضیات را به طور فشرده
به دانش‌آموزان آموزش می‌دهیم.
پس آن‌هایی که کمی عقب می‌افتند،
تقریباً ناممکن می‌بینند که بتوانند
خودشان را برسانند و زیبایی‌اش را درک کنند.
ولی چرا این مشکل مهم است؟
چرا اهمیت بدهیم؟
امروزه، بیش از همیشه
در این دنیا نیاز وجود دارد که
تک تک شهروندان در ریاضی ماهر باشند.
با ظهور هوش مصنوعی و اتوماتیک شدن همه چیز،
خیلی از شغل‌هایی که امروزه
وجود دارند می‌توانند حذف شوند
یا حتی به شکلی تغییر کنند که نیاز باشد
اعمال معمولی‌شان کمتر شود،
و تحلیل بیشتری لازم باشد
و استفاده از مهارت‌ها اهمیت یابد.
ولی ما برای پر کردن این نقش‌های جدید
دانشجو‌های بیشتر تربیت نمی‌کنیم.
این نمودار تعداد
دانشجو‌هایی را نشان می‌دهد
که درس ریاضیات استاندارد
و درس ریاضیات پیشرفته را
در بازه ۲۰ سال در استرالیا گذرانده‌اند.
واضح است که وقتی تقاضا
برای مهارت‌های ریاضیاتی رو به رشد است،
وجود این مهارت‌ها مستمراً رو به کاهش بوده.
برای اینکه دقیق‌تر صحبت کنیم،
نیمی از دانش‌آموزانی که امروزه در استرالیا
در حال تکمیل دبیرستان هستند،
اصلاً برای درک مبحث نرخ تغییرات داده‌ها
آماده نشده‌اند.
در این عصر دیجیتال
که اخبار نادرست باعث تغییرات عظیمی
در نتایج انتخابات می‌شوند،
این موضوع کاملاً قابل تامل است.
اجازه بدهید یک مثال واقعی‌تر بزنم.
بیایید نگاه دقیق‌تری به نمودار بیندازیم.
کسی می‌تواند بگوید برای
تاکید بر نکته‌ام، اینجا چه کار کردم؟
اگه متوجه نشدید، اجازه بدهید نشانتان بدهم،
محور عمودی را با نقطه صفر، 
جایی که باید باشد، شروع می‌کنیم.
اینجا، حالا متوجه شدید، نه؟
این دقیقاً همان اطلاعات است،
ولی من نحوه نمایش آن اطلاعات را
تغییر دادم تا شما را تحت تاثیر قرار بدهم.
و این جالب است، این کار من است اینجا.
(خنده)
ولی با وجود تمام جدیت،
مگر اینکه کاری کنیم
تا دانش آموزان با ریاضیات
ارتباط برقرار کنند،
ما نه تنها بحران کمبود
استعداد‌ها را خواهیم داشت
بلکه مردم بی‌ثباتی نیز خواهیم داشت،
که با هرچه که در تلویزیون ببینند
گول می‌خورند.
خوب، راهکار چیست؟
خیلی کارها هست که باید انجام بدهیم.
باید برنامه درسی اصلاح بشود.
باید بهترین‌ها و عالی‌ترین‌ها را
تشویق کنیم تا معلم بشوند.
ما باید مهارت‌های تست زنی را رها کنیم
و در عوض آموزش‌های
پایه‌ای را جایگزین کنیم.
اما همه این‌ها خیلی زمان‌بر است.
و من هم آدم عجولی هستم.
هشت سال است که دارم به این فکر می‌کنم.
از وقتی که از شغل فروشندگی قبلیم خارج شدم
تا یک نرم‌افزار تحت وب
برای آموزش ریاضی به دانش آموزان بسازم.
امروزه نرم افزار ما توسط
مدارس سراسر جهان استفاده می‌شود.
و ما شاهد رشد چشمگیر
دانش‌آموزانی هستیم که این
نرم‌افزار را مرتب استفاده می‌کنند.
نکته اینجاست که —
فقط دانش آموزانی که مرتب از
این برنامه استفاده می‌کنند اینطورند.
و اکثرشان اینطور نیستند.
بنابراین بعد از سال‌ها
توسعه و بهبود برنامه،
بزرگترین چالش ما به خود برنامه مربوط نبود،
بلکه بزرگترین چالش ترغیب دانش‌آموزان
برای کار روی نقاط ضعف خودشان بود.
می‌توانید تصور کنید که ما امروزه داریم
با فیسبوک و اسنپ چت و پلی استیشن
سر وقت دانش‌آموزان رقابت می‌کنیم.
پس ما دوباره رفتیم به طرح اولیه
و دنبال این گشتیم که چطور
می‌توانیم دانش‌آموزان را
برای صرف وقت‌شان
روی آموزش متقاعد کنیم.
ما با استفاده از مبانی بازی‌سازی
مثل امتیاز و رتبه و آواتارها،
توانستیم به طور موقت در
آنها علاقه ایجاد کنیم
اما بعد از اینکه این کار از تازگی افتاد
همه چیز به اول برگشت.
یک روز، همکارم آلوین،
نتایج یک تحقیق در شیکاگو را به من نشان داد
که توسط یک اقتصاددان رفتاری
بنام استیون لویت رهبری شده بود،
که در آن به دانش آموزانی که
رشد درسی داشتند پول می‌دادند.
او شروع کرد به گفتن چیزهایی
که روی آنها تحقیق کردند
و نتایج جالبی که بدست آوردند.
به طور مثال آنها فهمیدند انگیزه‌بخشی
به دانش‌آموزان برای ورودی‌ها،
مثل تلاش،
خیلی بهتر از انگیزه‌بخشی برای نتایج،
مثل نمره آزمون‌هاست.
آنها فهمیدند دانش‌آموزان کوچکتر
ممکن است با جایزه کار کنند
ولی برای دانش‌آموزان بزرگتر،
باید واقعاً پول خرج کرد.
(خنده)
البته مبلغ هم مهم بود — ۱۰ دلار خوب بود،
۲۰ دلار — خیلی بهتر.
ولی مهمتر از این‌ها این بود که
جایزه را بلافاصله دریافت کنند
نه اینکه بهشان وعده یک وقت دیگر داده شود.
آنها تا اینجا جلو رفتند که به دانش‌آموز
۲۰ دلار را بدهند و بگویند،
«لمسش کن، حسش کن، بوش کن —»
(بو کشیدن)
«همش مال توست.
اما اگر شکست بخوری آن را پس می‌گیریم.»
و این واقعاً خوب کار کرد.
ما خیلی مشتاق شدیم
از امکان استفاده از این فرصت در کارمان.
اما زمانی که احساساتمان فروکش کرد،
چند دغدغه دیگر هم به ذهنمان رسید.
اول اینکه،
این کار اخلاقی است؟
(خنده)
دوم اینکه، این پول را از کجا بیاوریم؟
(خنده)
و در آخر،
اگر دیگر به دانش‌آموز پرداخت نشود
باز هم نتایج ادامه پیدا می‌کند؟
خوب، برویم سر سوال اخلاقی بودن.
من خودم عاشق ریاضیاتم.
از کسانی خواهم بود که می‌گویند ما باید
ریاضی را برای خودش بخوانیم.
یادتان می‌آید — برای بازی، برای زیبایی، 
برای حقیقت، برای عدالت و برای عشق!
نه برای پول!
(خنده)
همینطور که با خودم کلنجار می‌رفتم فهمیدم،
که اینطور که من الان ریاضیات را می‌بینم،
به خاطر این است که آنقدر آن را خوانده‌ام
که الان تحسینش می‌کنم.
خیلی سخت است که بخواهی به یک دانش‌آموز
که دارد با ریاضیات سروکله می‌زند بگویی
که سخت کار کردنش در
آینده نتیجه خواهد داد.
و این خیلی رشوه دادن به حساب نمی‌آید،
چون می‌توانم آنها را تطمیع کنم
با گفتن سود‌هایی که در دوران
فروشندگیم در آورده بودم
چون از ریاضی خوب سر درمی‌آوردم.
اما این برای زمان طولانی کارساز نیست.
پس در عمل هیچ است.
اقتصادان‌ها به این می‌گویند
تخفیف اغراق آمیز.
پس لویت در نهایت می‌گوید که
تمام انگیزه‌ها زمانی از بین می‌روند که
در پرداخت جایزه تاخیر بشود.
پس از دید مالی صرف:
اگر ما از انگیزه‌دهنده‌های فوری
استفاده نکنیم،
در بودجه‌بندی‌های دانش‌آموز جایی نداریم.
من از این نتیجه گرفتم، 
و دیدم در جامعه هم ما،
به انگیزه‌های مالی عادت کردیم.
چه از طرف دولت باشد
یا در محل کار و یا در خانه.
برای مثال خیلی از والدین
بابت انجام کار‌های خانه
به فرزندان پول تو جیبی می‌دهند
پس این خیلی هم بحث‌برانگیز نیست.
وقتی بهش فکر می‌کردم،
کم کم جواب سوال دوم که چطور
تامین مالی داشته باشیم هم به ذهنم آمد.
به طور طبیعی والدین بیشترین سرمایه‌گذاری
را روی تحصیل فرزندانشان می‌کنند.
پس بگذار آنها هزینه هفتگی
برنامه ما را برای فرزندانشان بدهند،
اما —
اگر دانش‌آموزان به اهداف هفتگی
خودشون در برنامه رسیدند،
ما هزینه هفتگی را مستقیماً به
حساب خود دانش‌آموز واریز می‌کنیم.
ما در ازای سه تمرین کامل شده
در هفته
۱۰ دلار جایزه گذاشتیم.
اینطوری ما انگیزه‌ای برای تلاش مستمر
به جای فعالیتی در زمان محدود
با مبلغ پرداختی که برای دانش‌آموز
قابل توجه است ایجاد کردیم.
یادم هست اولین بار که درباره این
مدل تجاری با همسرم صحبت کردم.
اگر قبلا همسرم شک داشت
که من کاملاً دیوانه شده‌ام،
الان دیگر شکش برطرف شده بود.
او به من گفت، «مو ...
می‌دانی که اگر همه تکالیفشان را
انجام بدهند، که تو هم همین را می‌خواهی،
دیگر تو نمی‌توانی هیچ درآمدی از آن
در بیاوری، مسلما این را که نمی‌خواهی.
واقعا طرح عالی است.»
(خنده)
من می‌گویم این بیشتر
شبیه یک طرح ضد تجاری است.
اگر از آن استفاده کنی رایگان است
و اگر نکنی باید هزینه پرداخت کنی.
من این را از تجربه می‌دانم
که همه در کشور نمی‌روند سر وقت تکالیفشان
و هر هفته مشق‌های
ریاضی‌شان را انجام نمی‌دهند.
البته اگر هم انجام بدهند،
ما خیلی سریع رشد می‌کنیم،
و با اینکار می‌توانیم بحران
مهارت‌های ریاضی را حل کنیم.
(خنده)
به عنوان یک شرکت
ما همواره دو کار را دنبال می‌کنیم.
اینکه که سرمایه‌های
سرمایه‌گذارها را برگردانیم
همچنین درآمد دانش‌آموزان را هم اضافه کنیم.
ما می‌دانیم که راه ما برای
درآمدزایی طولانی مدت
از راه افزایش درآمد دانش‌آموزان است.
بنابراین هدف‌های دوگانه ما
نباید هرگز از بین برود.
برای این کار ما همیشه به دنبال این هستیم
که محصول ما حول محور
کمک به دانش‌آموزان برای انجام
مراحل هفتگی ریاضی‌شان باشد،
و به آنها اطمینان بدهد
که پول به آنها پرداخت خواهد شد
نه ما.
حالا شاید شما از خودتان بپرسید:
این ایده مسخره چطور پیش رفته؟
خوشحال می‌شوید که بدانید
ما هنوز در حال کار هستیم.
ما در پنج ماه گذشته این مدل را
روی کاربران خانگی در
استرالیا امتحان می‌کردیم
قبل از اینکه به فکر انتقالش
به مدارس باشیم.
و این هم نتایج اولیه است.
سبز نشان‌دهنده دانش‌آموز‌هایی است
که تکالیف هفتگی‌شان را انجام داده‌اند
و قرمز کسانی هستند که ندادند.
می‌توانید ببینید که تعداد افراد بیشتری
تکالیفشان را انجام می‌دهند.
در واقع با گسترش کاربران،
فهمیدیم که فعالیت روی
۷۵ درصد تقریباً ثابت می‌ماند.
پس به طور میانگین ما
هزینه ثبت نام هفتگی‌مان را
هر چهار هفته یکبار می‌گیریم،
و در سه هفته دیگر
پاداش دانش‌آموزان را پرداخت می‌کنیم.
خوب البته درست است
که کمی پول هم در این بین می‌ماند،
ولی حدس بزنید چه می‌شود؟
نشان داده شد که دانش آموزان
در این برنامه ۷۰ درصد بیشتر
نسبت به دیگر افراد مشتاق بودند.
انجام شد.
از یک چشم انداز تجاری،
آنها کمتر دنبال تعویض
و بیشتر دنبال مراجعه به دوستانشان بودند؛
بنابراین ما آرزو داریم که
درآمد کمتر از یک کاربر را
با کاربران بیشتر و مشتاق‌تر عوض کنیم.
هر دو انجام شد.
و برای آخرین سوال.
اگر دیگر پرداختی به آنها نشود
باز هم ادامه می‌دهند؟
ریاضیات خیلی بیشتر از یک موضوع است
که در مدرسه می‌خوانید.
ریاضی یک تلاش انسانی است.
چیزی است که باعث می‌شود ما
جهان اطراف‌مان را بشناسیم.
و هرچه بیشتر بدانید، 
باعث می‌شود که بخواهید بیشتر بدانید.
بنابراین بله، ما آشنایی اولیه را
با پاداش مالی ایجاد می‌کنیم.
اما در بلند مدت٬
دیگر پول مطرح نیست.
چون در بازه طولانی
شگفتی‌های ریاضیات مشوق
و درک و یادگیری آن
پاداش خواهد بود.
متشکرم.
(تشویق)

