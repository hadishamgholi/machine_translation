
هم‌اکنون که نشسته‌اید تا این ویدیو 
را ببنید
احتمالاً نشستن برای چند دقیقه‌ 
مشکلی ایجاد نکند
ولی هر چه بیشتر بنشینید
بدنتان بیشتر احساس ناراحتی می‌کند.
بدن‌تان نشسته، در حالی که لحظه شماری 
می‌کند تا شما دوباره بلند شوید
و او را به یک قدم زدن ببرید!
درست است؛ ممکن است خنده‌دار به نظر برسد!
ولی آیا بدن ما دوست دارد
همیشه در حالت نشسته و بی‌تحرک باشد؟!
نه این‌طور نیست!
مطمئناً نشستن برای مدت کوتاهی
می‌تواند به ما در کاهش استرس،
یا در رفع خستگی بعد از ورزش کمک کند.
اما امروزه؛ شیوه‌ی زندگی ما، باعث شده است
که ما بیشتر در حالت نشسته و بی‌تحرک باشیم تا در حال حرکت
و بدن‌های ما برای چنین زندگی 
بی تحرکی ساخته نشده‌اند!
در حقیقت کاملاً برعکس!
بدن‌های ما برای حرکت و فعالیت ساخته شده‌اند
و شما می‌توانید دلایل اثبات آن‌را 
در ساختار بدن ببینید.
در بدنِ ما بیش از ۳۶۰ مفصل
و حدود ۷۰۰ ماهیچه‌ی اسکلتی وجود دارد
که حرکتی آسان و روان
را برای ما فراهم می‌آورند.
ساختار فیزیکی منحصربه‌فرد بدنِ ما؛
ما را قادر می‌سازد تا به‌صورت عمودی؛
برخلاف کِشش جاذبه‌ی زمین بایستیم.
خون برای اینکه بتواند به طورصحیح در بدن به 
گردش درآید به تحرک و فعالیت ما نیاز دارد
سلول‌های عصبی ما از فعالیت 
و تحرک سود می‌برند
و پوست ما خاصیت الاستیک دارد
بدین معنی که با حرکات بدن به خود شکل می‌دهد.
بنابراین، هنگامی که هرسانتیمتر از بدنِ ما
حاضر و آماده برای تحرک و فعالیت است،
چه اتفاقی می‌افتد
اگر شما بنشینید و حرکتی نکنید؟!
بگذارید برویم سراغ اصل مطلب
ستون مهره‌های شما ساختاری طولانی دارد
که از استخوان‌ها و دیسک‌های غضروفیِ
بین آنها تشکیل شده است.
مفاصل، ماهیچه‌ها و رباط‌هایی
که به استخوان‌ها متصل شده‌اند
آن‌را به هم پیوسته نگه می‌دارند.
شیوه‌ی معمول نشستن؛
با پشتی خمیده و شانه‌هایی افتاده
حالتی که فشار نامساوی روی 
ستون مهره‌های شما می‌آورد،
به مرور زمان؛ باعث ایجاد پوسیدگی 
و پارگی در دیسک‌های ستون مهره‌ها می‌شود.
کار بیش از حد کشیدن
از رباط‌ها و مفصل‌هایی مشخص
و فشار آوردن روی
ماهیچه‌هایی که کش آمده‌اند
تا حالت خمیده و افتاده‌ی کمرشما را صاف کنند
نیز همین اثر را دارد.
این شکل خمیده همچنین باعث می‌شودهنگامی 
که شما نشسته‌اید جناغ سینه کوچک شود
بدین معنی که ریه‌های شما فضای کمتری
برای گسترش هنگام تنفس دارند
این یک مشکل است.
بخاطراینکه به طور موقت میزان اکسیژن
دریافتی بدن را کاهش می‌دهد.
در سرتاسر اسکلت؛ ماهیچه‌ها، عصب‌ها، 
سرخرگ‌ها و سیاهرگ‌هایی وجود دارند
که لایه‌های بافتی نرمِ بدن را شکل می‌دهند،
عمل نشستن آن‌ها را متراکم کرده
و تحت فشار قرار می‌دهد
و این بافت‌های ظریف صدمه‌ی زیادی می‌بینند.
آیا تا به حال احساس بی‌حسی و تورم را در اندام‌های
بدنتان هنگامی که نشسته‎اید، تجربه کرده‌اید؟
در ناحیه‌هایی که بیشترین 
فشار بر آن‌ها وارد می‌شود
عصب‌ها، سرخرگ‌ها و سیاهرگ‌های شما
می‌توانند مسدود شوند!
که این امر ارتباط بین عصب‌ها را محدود می‌کند
و باعث سستی و کِرِختی عضو می‌شود
و کاهش جریان خون در اندام ها باعث
متورم شدن آنها می‌گردد.
نشستن برای مدت طولانی، همچنین،
آنزیم لیپو پروتئین لیپاز را غیرفعال می‌کند
این آنزیم مخصوص در دیواره‌ی
رگ‌های خونی وجود دارد
و چربی‌های درون خون را می‌شکند.
پس هنگامی که نشسته‌اید، با اندازه‌
زمانی که در حرکت هستید چربی نمی‌سوزانید.
حالت سکون و بی تحرکی چه اثری
بر روی مغز دارد؟
در بیشتر اوقات،
شما می‌نشینید که از مغزتان استفاده کنید،
اما از قضا نشستن برای مدت طولانی
در واقع بر خلاف این هدف هست.
ساکن بودن، جریان خون 
و مقدار اکسیژن ورودی به
جریان خون مان که از طریق ریه‌ها
صورت می‌گیرد را کاهش می‌دهد.
مغز شما هر دو این‌ها را برای اینکه
هوشیار باشد، نیاز دارد.
بنابراین سطح تمرکز مغز شما کاهش می‌یابد
وقتی که فعالیت مغز کم می‌شود.
متاسفانه، اثرات منفی نشستن 
تنها کوتاه مدت نیست.
مطالعات اخیر دریافتند که نشستنِ طولانی
با برخی سرطان‌ها
و بیمارهای قلبی مرتبط است
و در بیماری دیابت، مشکلات کلیوی
و کبدی نیز دخالت دارد.
در حقیقت، پژوهشگران نشان دادند
که در سراسر جهان،
۹ درصد از مرگ و میرهای زودرس 
در سال ناشی از بی‌فعالیتی است.
و این بیش از پنج میلیون نفر در سال است.
بنابراین به نظر می‌رسد که این عادت به ظاهر بی‌ضرر
در واقع توانایی آن را دارد
که سلامت ما را تغییر دهد.
اما خوشبختانه، راه‌حل‌ها ساده 
و قابل مشاهده هستند.
هنگامی که شما چاره‌ای جز نشستن ندارید
سعی کنید ستون فقرات را صاف نگه دارید،
و هنگامی که مجبور نیستید
که روی صندلی بنشینید،
هدفتان این باشد که حرکت بیشتری کنید،
شاید با یک یادآوری به خودتان
که هر نیم ساعت بلند شوید.
اما قدر این‌که بدن بیشتر برای 
حرکت ساخته شده، نه برای ساکن بودن را بدانید.
در حقیقت، از آنجا که ویدئو تقریبا تمام شده،
چرا بلند نمی‌شوید که به بدنتان کشش دهید؟
به بدنتان یک راه رفتن لذت بخش بدهید.
او بعداً سپاسگزار خواهد شد.

