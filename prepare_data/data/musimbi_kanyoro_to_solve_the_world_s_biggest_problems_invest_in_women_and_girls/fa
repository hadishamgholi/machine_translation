
مادر من خیّر بود.
و می‌دانم که الان شما می‌پرسید —
اجازه بدهید جواب شما را اینگونه بدهم:
بله، تاحدی شبیه ملیندا گیتس —


(خنده)


اما با پول خیلی خیلی کمتر.


(خنده)


مادرم فعالیت‌های بشردوستانه‌اش را 
در اجتماع ما انجام می‌داد
از طریق روشی به نام "ایسریکا".
او از تحصیلات کودکان حمایت می‌کرد
و بسیاری را دعوت می‌کرد 
تا در خانه و با ما زندگی کنند
برای دسترسی به مدرسه‌ها.
برای ساخت کلینیک سلامت محلی 
از منابع در دسترس استفاده کرد
و بخش بارداری به یاد او نام‌گذاری شده است.
اما مهم‌تر از هر چیز،
در اجتماع به خاطر مهارت‌های
سازماندهی شهرت داشت،
چراکه او اجتماع ما را مدیریت می‌کرد،
و به طور به خصوص زنان را،
برای پیدا کردن راه‌حل
برای هرآنچه که مورد نیاز بود.


او همه را از طریق ایسیریکا انجام داد.
اجازه دهید آن کلمه را برای شما 
مجددا تکرار کنم:
ایسیریکا.
حالا نوبت شماست، با من بگویید.


(حضار) ایسیریکا.


موسیمبی کانیورو: ممنونم.
این کلمه‌ به زبان من است، ماراگولی،
زبانی که در غرب کنیا صحبت می‌شود،
و حالا شما زبان من را صحبت می‌کنید.


(خنده)


بنابراین، ایسیریکا یک روش عملی 
برای زندگی‌ است
که دربرگیرنده فعالیت‌های خیریه،
خدمات
و نیکوکاری است.
ماهیت اصلی ایسیریکا
شفاف کردن این موضوع برای تمام افراد است
این که شما در قبال خواهرتان مسئول هستید—
و بله،
شما در قبال برادرتان مسئول هستید
مسئولیت مشترک و دوجانبه 
برای مراقبت و حمایت از یکدیگر.
"سخاوتمندی برابر" می‌تواند ترجمه تحت‌الفظی
و ساده آن به انگلیسی باشد،
اما معنای عمیق فیلسوفانه آن
مراقبت و توجه، با هم و برای یکدیگر است.


حالا ایسیریکا واقعا چگونه اتفاق می‌افتد؟
من در یک اجتماع کشاورزی بزرگ شده‌ام
در غرب کنیا.
من به وضوح به یاد می‌آورم
که همسایه‌ها به خانه همسایه دیگر می‌رفتند-
خانه‌ی همسایه‌ای بیمار—
و محصول زمینش را درو می‌کردند.
من در رویدادهای اجتماعی 
با مادرم همراه می‌شدم
و رویدادهای مخصوص زنان
و با آنها مکالماتی داشتم 
درباره واکسیناسیون در مدارس
ساخت مراکز سلامت
و مسائل واقعا با اهمیت
بذرافشانی مجدد برای فصل بعدی.
و اغلب، افراد گروه دور هم جمع می‌شدند
تا برای فرستادن فرزند یکی از همسایه‌ها 
در جمع‌آوری پول کمک کنند—
نه تنها برای مدارس داخل کشور
بلکه حتی برای دانشگاه‌های خارج از کشور.
از این رو ما حالا یک جراح داریم.
اولین جراح در کشور من از
اهالی آن منطقه روستایی است.


(تشویق حضار)


بنابراین ...
ایسیریکا برای دربرگرفتن بود.
ما بچه‌ها در کنار بزرگسالان می‌ایستادیم
و کمک‌های مالی خود را اهدا می‌کردیم،
و نام‌هایمان در کتاب منطقه ثبت می‌شد
دقیقا مثل همه بزرگسالان.


سپس من بزرگ شدم،
به دانشگاه رفتم، به خانه برگشتم 
و به خارج از کشور سفر کردم
مدارک تحصیلی متعددی کسب کردم،
ساختارمند شدم
و در مشاغل بین‌المللی مشغول به کار شدم،
کارهای مربوط به توسعه
فعالیت‌های بشردوستانه
و خیرخواهانه.
و خیلی زود،
ایسیریکا شروع به کوچک شدن کرد.
از هم پاشید
و سپس ناپدید شد.
در هر مکانی،
من یک کلمه جدید بدست آوردم.
کلمات اهداکنندگان و دریافت‌کنندگان.
کلمات اندازه‌گیری تأثیر،
بازگشت سرمایه ...
پروژه‌ها و برنامه‌ها.
اجتماعاتی نظیر اجتماع کودکی من
به عنوان
"جمعیت فقیر و آسیب‌پذیر" یاد می‌شدند.
آنها جوامعی هستند که ادبیات آنها را 
اینگونه تعریف می‌کند
زندگی کردن با کمتر از یک دلار در روز،
و آنها هدفِ برنامه‌های 
ریشه‌کن کردن فقر قرار گرفتند.
و به هر صورت،
آنها هدفِ نخستین ما هستند
در برنامه اهداف توسعه پایدار سازمان ملل.
حالا، من بسیار مشتاقم
که ما راه‌حل‌هایی برای فقر
و برای دیگر مشکلات بزرگ دنیا یافته‌ایم
چراکه آنها وجود دارند.
اگرچه من فکر می‌کنم، 
ما می‌توانیم بهتر عمل کنیم
با پذیرفتن ایسیریکا 
ما می‌توانیم کارهای بهتری انجام دهیم.
اجازه بدهید به شما بگویم چگونه.


اول، ایسیریکا تصدیقی‌ است بر انسانیت.
برای هر آنچه که شما انجام می‌دهید،
شما با این فرض شروع می‌کنید
که همگی انسان هستید.
زمانیکه شما با این فرض شروع می‌کنید،

شما یکدیگر را به نحو متفاوتی خواهید دید.
شما دیگر در وهله نخست یک پناهنده نمی‌بینید
و شما دیگر پیش از هر چیز یک زن نمی‌بینید
و اول از همه فردی معلول را نمی‌بینید.
نخست انسانی را می‌بینید.
این امر گوهر مواجه شدن با یک انسان است.
و زمانیکه شما چنین می‌کنید،
برای ایده‌هایشان ارزش قائل می‌شوید،
مشارکت‌هایشان را ارج می‌نهید —
کوچک یا بزرگ.
و آنچه‌ که ارائه می‌دهند را 
گرامی‌ می‌دارید.
این ماهیتِ ایسیریکا ست.


من تنها می‌خواهم تصور کنیم
چه می‌شد اگر
تمام افراد در این اتاق —
پزشک، پدر یا مادر،
وکیل، نیکوکار
هرآنچه که هستید —
اگر شما ایسیریکا را تماماً بپذیرید
و آن را پیش‌فرض خود قرار دهید.
چه‌چیز را می‌توانیم برای یکدیگر
به ارمغان بیاوریم؟
چه چیز برای انسانیت؟
چه چیز برای صلح؟
چه چیز برای علوم پزشکی؟
اجازه بدهید چند راهنمایی کنم،
چراکه از شما می‌خواهم تا من را همراهی کنید
در این مسیر دوباره ساختن 
و دوباره احیا کردن ایسیریکا با من.


نخست، باید ایمان داشته باشید
که ما همگی یک نوعِ بشر هستیم.
یک سیاره داریم
و برای آن دو انتخاب نداریم.
پس دیواری آنقدر مرتفع وجود نخواهد داشت
که نوع بشر را از هم جدا کند.
بنابراین دست از دیوارها بردارید.
آنها را رها کنید.


(تشویق حضار)


و ما سیاره‌ی دیگری برای رفتن به آن نداریم.
این مسئله بسیار مهمی ست.
آن را شفاف کنید؛
و به مرحله بعد حرکت کنید.
مرحله دوم: به خاطر داشته باشید،
در ایسیریکا، هر عقیده‌ای به حساب می‌آید.
پل‌ها پوسترهای بزرگ دارند
و آنها چنگال دارند.
هر عقیده‌ای به حساب می‌آید —
کوچک یا بزرگ
و سوم،
ایسیریکا تأیید می‌کند
کسانی که بیشتر دارند، 
از مزیتِ بخشیدن بیشتر حقیقتاً لذت می‌برند.
این مزیتِ بخشش بیشتر است.


(تشویق)


و این زمانی ست برای زنان 
تا به هم‌نوعانشان بیشتر ببخشند.
این زمانی است برای بیشتر بخشیدن به زنان.
زمانیکه والدین ما بچه‌های دیگر را 
برای زندگی با ما می‌آوردند،
نظرِ ما را نمی‌پرسیدند
والدین‌مان به وضوح مشخص کرده بودند 
که آنها مسئولیت دارند
چراکه به مدرسه رفته‌اند
و درآمد کسب کرده‌اند.
آنها برای ما شفاف کرده بودند 
که ما می‌بایست درک کنیم
که کامیابی آنها، 
حقوق طبیعی ما نیست،
و من فکر می‌کنم که این 
خردِ خوبی از ایریسکا است.
من فکر می‌کنم که امروز می ‌بایست،
این خرد را در هر فرهنگی استفاده کنیم،
در هر مکانی،
و آنچه که با یکدیگر به انجام می‌رسانیم 
را به نسل بعدی انتقال دهیم.


من
در طول این سال‌ها،
در مکان‌های متعددی 
با ایریسکا مواجه شده‌ام،
اما آنچه امروز واقعا من را مشتاق می‌کند
تا ایریسکا را حقیقتاً بپذیرم
کارهایی هست که من با زنان 
در سرتاسر دنیا انجام می‌دهم
از طریق صندوق جهانی زنان،
ولو صندوق‌ها زنان
و از طریق حرکت‌های جهانی زنان.
اگر شما با زنان کار کنید،
هر روز تغییر می‌کنید
زیرا شما درخواهید یافت که آنها ایسیریکا را
در همه آنچه که انجام می‌دهند زندگی می‌کنند.


در کاری که من می‌کنم،
ما به رهبران زن و نظراتشان اعتماد می‌کنیم.
و آنها را با منابع مالی حمایت می‌کنیم
تا آنها بتوانند توسعه بیابند،
رشد کنند
و بتوانند در جامعه خودشان پیشرفت کنند.
در سال ۱۹۹۰ یک زن
با یک ایده بزرگ به صندوق جهانی آمد —
یک زن از اهالی مکزیک 
به اسم "لوچرو گونزالز"
او خواستار راه‌اندازی صندوقی بود
که یک جریان حرکتی را حمایت کند
جریانی که در جوامع مکزیک ریشه داشت.
و او یک کمک ۷٫۵۰۰ دلاری دریافت کرد.
امروز، بعد از ۲۵ سال،
"سمیاس"، اسم آن صندوق،
سرمایه‌ای تأمین و هزینه کرد،
درون جامعه،
معادل ۱۷/۸ میلیون دلار.


(تشویق حضار)


آنها بیش از ۲ میلیون نفر را متأثر ساختند،
و با یک گروه ۶۰۰ هزار نفری 
از زنان در مکزیک کار می‌کنند.
در هنگام زلزله اخیر،
آنها نفوذ بسیار خوبی داشتند
به گونه‌ای که به سرعت توانستند
درون جامعه
نیازهای کوتاه‌مدت و بلندمدت را 
ارزیابی کنند.
و من به شما می‌گویم،
زمانی بسیار طولانی بعد از اینکه 
روشنایی مکزیک را ترک کند،
"سمیاس" آنجا خواهد بود.
با جوامع، با زنان،
برای زمانی طولانی.
و این آن چیزی است که درباره‌ی آن 
صحبت می‌کنم:
حمایت از ایده‌ها و نظرات اجتماع
که در درون اجتماع ریشه دارند.


سی سال پیش،
کمک‌های مالی بسیار اندکی به‌طور مستقیم 
به دست زنان می‌رسید
در اجتماع آنها.
امروز ما وجود ۱۶۸ صندوق کمک مالی 
مختص زنان را جشن می‌گیریم
در سرتاسر رنیا
که ۱۰۰ صندوق در این کشور است.
و آنها حمایت می‌کنند —


(تشویق حضار)


آنها سازمان‎های
زنان محلی را حمایت می‌کنند —
سازمان‌های اجتماعی 
تحت رهبری زنان و دختران،
و ما با یکدیگر قادر بوده‌ایم،
جمیعاً،
تا میلیاردها دلار به سازمان‌های هدایت شده 
توسط زنان و دختران بدهیم.


(تشویق حضار)


اما چالش امروز شروع شده است.
چالش امروز شروع شده است
چرا که ما شاهد زنانی هستیم در هرجایی
که در قالب ایسیریکا سازماندهی می‌کنند،
شامل زنانی که در قالب ایسیریکا
در TED فعالیت می‌کنند.
چراکه ایسیریکا خردِ با دوامی ست
که در جوامع زندگی می‌کند.
شما آن را در جوامع بومی پیدا می‌کنید،
در جوامعه روستایی.
و آنچه که حقیقتاً در مرم نهادینه شده است
قدرت اعتماد کردن است
و حرکت رو به جلوی برنامه‌ها.


بنابراین، سه چیزی که من آموخته‌ام و 
قصد دارم از طریق کارم
با شما به اشتراک بگذارم.
یک: اگر شما خواهان حلِّ 
بزرگترین مشکلات جهان هستید،
بر روی زنان و دختران سرمایه‌گذاری کنید.


(تشویق حضار)


نه تنها آنها سرمایه را توسعه می‌دهند،
بلکه آنها به همه
افراد اجتماع توجه می‌کنند.
نه تنها به نیازهای خودشان
بلکه نیازها و خواسته‌های فرزندانشان،
نیازهای مابقی جامعه،
نیازهای افراد مسن،
و از همه مهم‌تر
آنها از خودشان محافظت می‌کنند —
که بسیار با اهمیت است —
و از جامعه‌شان محافظت می‌کنند.
زنانی که می‌دانند چگونه 
از خود محافظت کنند
معنای ایجاد تغییر را می‌دانند.
و دلیل دومی که از شما می‌خواهم 
بر روی زنان و دختران سرمایه‌گذاری کنید
این است که این هوشمندانه‌ترین کاریست 
که می‌توانید انجام دهید
در این بازه زمانی به خصوص.
و اگر قرار است بیش از
۳۵۰ تریلیون دلار در اختیار داشته‌ باشیم
تا سال ۲۰۳۰،
این سرمایه باید در اختیار زنان باشد.


و بنابراین من با ایسیریکا بزرگ شده‌ام.
مادرم ایسیریکا بود.
او یک پروژه و یا یک برنامه نبود.
و حالا من آن را به شما منتقل کردم.
که می‌توانید آنرا با خانواده خود 
به اشتراک بگذارید،
با دوستانتان
و با جامعه خود،
و ایسیریکا را به عنوان 
روشی برای زندگی بپذیرید —
به عنوان روشی عملی برای زندگی.


متشکرم.


(تشویق )


متشکرم.


(تشویق)


متشکرم.


(تشویق)

