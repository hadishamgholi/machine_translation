
خب، تصور کنید یک شرکت
یک کارمند جدید استخدام کند،
بهترین در کار،
کسی که قرارداد چند میلیاردی بسته است.
حالا تصور کنید هرجا این کارمند بخواهد
برود و اعضای تیمش را ببیند،
قرارها نادیده گرفته شوند یا کنسل شوند،
و در جلسه‌هایی هم که برگزار شوند،
بر سرش فریاد کشیده شود
و یا بعد از چند دقیقه بیرون انداخته شود.
خب بعد از مدتی، ساکت برمی‌گردد پشت میزش،
و همانجا می‌نشیند بدون اینکه هیچ کدام از
مهارت‌هایش مورد استفاده قرار بگیرد،
البته، با نادیده گرفته شدن
بوسیلهٔ اغلب افراد،
و البته، هنوز با درآمد میلیون دلاری.
این کارمند ماهر که به نظر نمی‌رسد
لحظه‌ایی استراحت داشته باشد
فناوری آن شرکت است.
این سناریو اغراق شده نیست.
در شغل من بعنوان یک مشاور فناوری،
من بسیاری از شرکتها را دیده‌ام
که تصمیمات خوبی می‌گیرند
که سرمایه‌گذاری‌های کلانی
در فناوری انجام دهند،
اما برای اینکه به بهره‌برداری برسند
نمی‌توانند انتظارات را برطرف کنند.
در حقیقت، در تحقیقی که من خواندم،
۲۵ درصد پروژه‌های فناوری
لغو می‌شوند یا دستاورد‌هایی دارند
که هرگز استفاده نمی‌شوند.
مثل اینکه هر ساله میلیون‌ها دلار
فقط هدر داده می‌شود.
خوب چرا این گونه است؟
خب، تا جاییکه من دیده‌ام،
انتظارات مدیریت برتر
زیاد است ولی غیر منطقی نیست
دربارهٔ بهره‌وری از فناوری.
آن‌ها انتظار دارند
که مردم از آن‌ها استفاده کنند،
این باعث صرفه جویی در زمان بشود،
و عملکرد مردم در کارهایشان
هوشمندانه‌تر خواهد شد.
ولی حقیقت این است که کسانی
که در خط مقدم هستند،
و قرار است از نرم افزارها
و ابزارها استفاده کنند،
دیرباور هستند و یا حتی می‌ترسند.
ما آموزش آنلاین را به تعویق می‌اندازیم،
به یادگیری میانبرها اهمیت نمی‌دهیم،
و از تعداد ابزارها کلافه می‌شویم
که باید به خاطر داشته باشیم
چگونه وارد شویم و استفاده کنیم.
نه؟
و آن کلافگی، آن احساس گناه —
هر چه بیشتر فناوری خودش را در زندگی
کاری روزمره ما وارد می‌کند، که زیاد است،
بیشتر باعث نگرانی می‌شود،
بروکینگز می‌گوید که ۷۰ درصد
کارها امروزه در آمریکا
به حداقل مهارت‌های سطح متوسط
دیجیتالی نیاز دارد.
پس اساسا، امروزه برای کار کردن،
باید قادر به کارکردن با فناوری باشید.
ولی از دیدگاه من،
با ذهنیت درستی با آن مواجه نمی‌شویم.
خب این ایده‌ای است که من با آن مشغولم:
چه می‌شود اگر با فناوری
مثل یک عضو تیم رفتار کنیم؟
من تجربهٔ شخصی خودم را
در این‌باره نوشته‌ام.
من با افرادی از
همه نوع صنایع صحبت داشته‌ام
دربارهٔ چگونگی رفتار با
فناوری مرکزیشان بعنوان یک همکار.
من با افرادی از صنعت
رستوران داری ملاقات داشته‌ام،
حرفه‌ایی‌های پزشکی، معلم‌ها، بانک‌دارها،
افرادی از خیلی قشر‌های مختلف،
و اولین قدم با هر کسی که ملاقات داشتم
این بود که ساختار تیم‌هایشان را
در یک جدول سازمانی بکشند.
الان، من کاملاً خبره هستم
وقتی به جداول سازمانی می‌رسم.
جداول سازمانی واقعاً بامزه هستند
چون، اگر به خوبی ترسیم شوند،
می‌توانید به سرعت دریابید
که نقش‌های فردی چگونه‌اند
و همچنین چگونه یک تیم
به خوبی با هم کار می‌کنند.
اما اگر شما به یک برنامه
سازمانی معمولی نگاه کنید،
فقط شامل خط‌ها و مربع‌هایی است 
که افراد را معرفی می‌کنند.
هیچ کدام از اعضای تیم فناوری آنجا نیست.
همه نامرئی هستند.
پس برای هر کدام از سازمان‌ها که
من برای آزمایشم با آن‌ها دیدار داشتم،
مجبور بودم یک جدول سازمانی
مدل جدید بکشم،
مدلی که شامل فناوری هم بشود.
و وقتی این کار را کردم،
افرادی که با آن‌ها صحبت کرده بودم
می‌توانستند در واقع فناوری‌شان را
به شکل همکارهایشان تصور کنند،
و می‌توانستند چیز‌هایی از قبیل این بپرسند:
"آیا این نرم‌افزار
به شخص درست گزارش می‌دهد؟"
"آیا همکاری انسان و ماشین آلات
خوب جواب خواهد داد؟"
"آیا آن فناوری حقیقتا عضوی از تیم است
که هرکسی بطور ناخوشایندی
از آن پرهیز می‌کند؟"
خب من توجه شما را به مثالی از یک
شرکت تولید غذای کوچک جلب خواهم کرد
که به این تجربه واقعیت ببخشیم.
این بالاترین طبقهٔ افراد که در شرکت
تولید غذای باوینگدنز کار می‌کنند.
آنجا یک مدیر فروش بود، که روابط
مشتری‌ها را مدیریت می‌کرد،
و آنجا یک مسئول عملیات بود، که همهٔ
فعالیت‌های داخلی را مدیریت می‌کرد.
و افرادی بودند که به مسئولان فروش
و عملیات گزارش می‌دادند.
و در انتها، این دیدگاهی است
که نرم‌افزار و سخت افزاری را
با هم داشته باشیم
که به وسیلهٔ کارکنان باوینگدنز
به کار گرفته می‌شد.
با استفاده از این جدول سازمانی عالی، 
حالا می‌توانیم بررسی کنیم
چگونه اعضای تیم انسانی
و اعضای تیم فناوری
با هم تعامل می‌کنند.
پس اولین چیزی که من می‌خواهم دنبالش بگردم
این است که جاییکه تعامل بین
ماشین و انسان وجود دارد
خیلی بحرانی است.
معمولا، یک نفر هست که از فناوری
به صورت روزمره برای
انجام دادن کارهایش استفاده می‌کند.
در باوینگدنز،
مدیرمالی با برنامهٔ حسابداری
می‌تواند یکی از آن‌ها باشد.
بعد از آن، می‌خواهم وضعیت را
در مورد همکاری آن‌ها بررسی کنم.
آیا با هم به خوبی کار می‌کنند؟
خوب پیش می‌رود؟
در این مورد، مشخص شد
که رابطه‌ای بسیار ضعیف است.
خب، چکار باید کرد؟
خب، اگربرنامهٔ حسابداری
یک انسان واقعی بود،
مدیر مالی خودش را مسئول می‌دانست
که آن را مدیریت کند
و از آن مراقبت کند.
خب، به همین طریق،
پیشنهاد اول من تفکر دربارهٔ
یک فعالیت تشکیل گروه بود،
شاید عملکرد هم زمان بر روی یک دورهٔ بخصوص.
پیشنهاد دوم من تفکر دربارهٔ گزارش منظم
از عملکرد برنامه حسابداری بود،
جاییکه مدیر مالی به معنای
واقعی کلمه بازخورد می‌دهد
به شرکتی که آن را فروخته است.
حالا، در هر سازمانی چندین گروه 
انسان و ماشین بسیار مهم
وجود خواهد داشت.
پس اگر شما در یکی از آن‌ها هستید، 
ارزشش را دارد که زمان صرف کنید
و به راه‌های واقعاً همکارانه کردن
آن رابطه‌ها فکر کنید.
در ادامه، برای هر نقش انسانی
نگاهی به جدول خواهم کرد
که ممکن است از فناوری اشباع شده باشد،
مثلاً، تعامل با چهار نوع برنامه یا بیشتر.
در باوینگدنز، مدیر عملیاتی
با پنج فناوری تعامل می‌کرد.
خوب، او به من می‌گفت که همیشه
در فشار کاری قرار داشته است،
اما تا پیش از صحبت ما
نمی‌دانست ممکن است به دلیل این همه
فناوری باشد که بر آنها نظارت می‌کند.
و ما این را گفتیم که،
اگر مدیر عملیات در واقع تعداد زیادی
افراد داشت که به او گزارش می‌دادند،
شاید مجبورمی شد درباره آن کاری انجام دهد،
چون چند کار را با هم می‌کرد
و به هیچ کدام هم نمی‌رسید،
مثلا بعضی را به کس دیگری محول کند.
پس در همین راستا، ما دربارهٔ بکارگیری
برخی از فناوری‌ها صحبت کردیم
برای گزارش دادن به نفر دیگر،
مثل فهرست غذا که به سمت سرآشپز برود.
آخرین چیزی که من به دنبالش خواهم رفت
این است که یک فناوری
بدون یک جایگاه واقعی
بر روی جدول سازمانی باشد.
بعضی اوقات آن‌ها در اطراف ما
بی‌هدف و بی‌مالک هستند.
بعضی اوقات آن‌ها در حوزه‌های بسیار
متفاوتی گزارش می‌دهند.
بطوریکه شما نمی‌توانید بگویید
چه کسی واقعاً از آن استفاده می‌کند.
در حال حاضر، در باوینگدنز،
به نظر می‌رسد هیچ کس 
نرم‌افزار بازاریابی را دنبال نمی‌کند.
درست مثل این بود که یک نفر را
استخدام کنند و به او میز کار ندهند
یا دستور کار به او ندهند.
پس مشخصاً، نیاز به یک شرح کار داشت،
شاید یک نفر که آن را مدیریت کند.
ولی در شرکت‌های دیگر،
شما ممکن است به دلیلی این فناوری را
کنار گذاشته شده ببینید،
مثل اینکه زمان رفتن
یا بازنشستگی‌اش رسیده باشد.
خوب، بازنشسته کردن برنامه‌ها کاری
است که بیشتر شرکت‌ها انجام می‌دهند.
ولی شاید به خاطر سپردن اینکه
آن اپلیکیشن‌ها همکاران واقعی ما هستند
بتواند به آن‌ها در اینکه کی و چگونه
برنامه‌ها را کنار بگذارند کمک کند
به طوری که کمترین ضرر را
برای بقیهٔ تیم داشته باشد.
من این آزمایش را
با ۱۵ حرفه‌ای متفاوت انجام دادم،
و هر بار یک ایدهٔ جدید نمایان شد.
بعضی اوقات، کمی بیشتر.
آن کارمند ماهر را که درباره‌اش به
شما می‌گفتم را به خاطر دارید،
که همه نادیده‌اش می‌گرفتند؟
آن داستان واقعی بود
که کریستوفر برایم گفته بود،
یک مدیر منابع انسانی پرانرژی
در یک شرکت بزرگ کالاهای مصرفی.
فناوری یک برنامه منابع انسانی جدید بود،
و در طی ۱۴ ماه 
با هزینه بالا جایگزین شده بود.
ولی هیچ کس از آن استفاده نمی‌کرد.
خب ما درباره این صحبت می‌کردیم،
که اگر این واقعاً یک کارمند ماهر با
مدارک تحصیلی عالی بود،
همه برای شناختن او سر و دست می‌شکستند،
شاید به قهوه دعوتش می‌کردند،
تا درباره پیشینه‌اش بدانند.
پس در فضای آزمایشی،
کریستوفر ملاقاتی یک ساعته را ترتیب داد،
قهوه اختیاری،
برای اعضای تیمش که کاری نداشته باشند جز
آشنا شدن با برنامه منابع انسانی جدیدشان.
بعضی افراد، جزء به جزء
فهرست را بررسی کردند،
دیگر افراد، بصورت آنلاین درمورد مسایلی
که برایشان شفاف نیست تحقیق کردند.
هر دو دسته آن‌ها با هم دربارهٔ
نرم افزار تازه‌وارد غیبت می‌کردند.
و چند هفتهٔ بعد، کریستوفر
با من تماس گرفت و گفت
که افراد دارند به روشی جدید
از سیستم استفاده می‌کنند،
و او فکر می‌کرد که این در آینده
باعث صرفه‌جویی هفته‌ها تلاش خواهد شد.
و آن‌ها همچنین گزارش دادند
که کمتر از نرم‌افزار می‌ترسیدند.
من آن را بسیار جالب یافتم،
که بکار بردن این ذهنیت به تیم کریستوفر
و دیگرانی که با آن‌ها در چند ماه
گذشته صحبت کردم کمک کرد
تا در واقع از کار کردن
با فناوری خوشحال‌تر باشند.
و بعدا فهمیدم تحقیقات هم
از این پشتیبانی می‌کند.
تحقیقات نشان داده است که کسانی
که در سازمان‌ها کار می‌کنند
آن‌ها را به صحبت و یادگیری
دربارهٔ فناوری‌ها
در محیط کار تشویق می‌کند
۲۰ درصد درجه استرس پایین‌تری دارند
نسبت به سازمان‌هایی
که این کار را نمی‌کنند.
همچنین من فهمیدم خیلی خوب است که
وقتی من شروع به انجام این آزمایش کردم،
با این شروع کردم که چیزی که بین یک شخص
و یک فناوری می‌گذرد،
ولی بعد در نهایت منجر به ایده‌هایی
دربارهٔ چگونگی مدیریت فناوری
در میان تمام شرکت‌ها شد.
مثلاً، وقتی من این کار را در کار
خودم کردم و گسترشش دادم،
من درباره این فکر کردم
که چگونه ابزار‌های تحلیل داده‌های ما
باید یک برنامه کاری
گردشی معادل داشته باشند،
تا بخش‌های مختلف شرکت
بتوانند با آن آشنا شوند.
و همچنین در بارهٔ پیشنهاد دادن
به تیم استخدامی هم فکر کردم
که برخی از فناوری‌هایی
که با آن‌ها هر روز کار می‌کنیم
باید با ما به رویداد‌های
استخدامی بزرگ بیایند.
اگر شما یک دانشجوی دانشگاه بودید،
چقدر می‌تواند خوب باشد
که نه تنها افرادی را بشناسید
که باید با آن‌ها کار کنید،
بلکه با فناوری‌ها هم آشنا شوید؟
حالا همه این‌ها این پرسش را برمی‌انگیزد:
با نامرئی نگهداشتن فناوری‌هایی
که روزانه با آن‌ها کار می‌کنیم،
چه چیزی را از دست داده‌ایم،
و چه چیزی، فراتر از ارزش
میلیون دلاری آن‌ها،
ممکن است روی میز رها کرده باشیم؟
خبر خوب این است که،
لازم نیست مثل من
در جدول سازمانی خبره باشید
که این آزمایش را پیش ببرید.
برای بیشتر افراد
چند دقیقه بیشتر طول نمی‌کشد
که نمودار کسانی
که با آنها کار می‌کنند را بکشند،
کمی بیشتر هم برای اضافه کردن فناوری‌ها
تا به دیدگاهی از کل گروه برسند،
و وقتی سوال مثل این را بپرسید
لذت خواهید برد،
"کدام فناوری‌ها را من
به نوشیدن قهوه دعوت خواهم کرد؟"
حالا، من این آزمایش را برای ضربه زدن
یا برای قهوه انجام ندادم.
این کار را کردم چون مهارت‌های حساس
در محیط‌های کاری قرن ۲۱ام
به سمت همکاری با فناوری‌هایی پیش می‌رود
که به قسمت‌های بزرگ و گرانی
از زندگی‌های روزمرهٔ کاری ما بدل می‌شوند.
و از جایی که من می‌بینم، ما در تلاش
هستیم که از عهدهٔ آن بر بیاییم.
خب شاید بر خلاف روال معمول به نظر برسد،
اما با پذیرفتن این ایده
که این ماشین‌ها همکاران با ارزشی هستند،
ما به عنوان افراد بهتر عمل خواهیم کرد
و شادتر خواهیم بود.
پس بیایید همگی کمی
انسانیت به اشتراک بگذاریم
نسبت به فناوری‌ها
و نرم افزارها و الگوریتم‌ها
و ربات‌هایی که با آن‌ها کار می‌کنیم،
چون این برای ما بهتر خواهد بود.
متشکرم.
(تشویق)

