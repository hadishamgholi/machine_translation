
دختری که هرگز او را ندیده‎ام
زندگی من و هزاران نفر دیگر را متحول کرد.
من مدیر عامل وبسایت DoSomthing.org هستم.
این وبسایت یکی از بزرگترین تشکیلات جوانان 
در سراسر دنیا است.
در واقع از Boy Scouts در
ایالات متحده هم بزرگتر است.
و ما همجنس ستیز نیستیم.


(خنده)


و درست است — ما به وسیله پیام کوتاه
با جوانان ارتباط برقرار می کنیم،
زیرا آنها به این روش با هم
ارتباط برقرار می کنند.
خوب، ما امسال ۲۰۰ کمپین را
برگزار خواهیم کرد،
مانند جمع آوری کره بادام زمینی برای
خیریه‎های غذا،
یا درست کردن کارتهای تبریک روز ولنتاین
برای شهروندان مسن که خانه نشین شده‎اند.
و به آنها پیامک می‎زنیم.
و ۹۷ درصد مشارکت می‎کنند.
که بیش از شاخص اسپانیایی و شهری است.
ما ۲۰۰٫۰۰۰ شیشه کره بادام زمینی
و بیش از ۳۶۵٫۰۰۰ کارت تبریک جمع کردیم.
ابعاد عظیمی است. خوب —


(تشویق)


اما یک مسئله عجیب وجود دارد.
هر بار که ما پیامک هایمان را می‎فرستیم،
ده ها پیامک دریافت می‎کنیم که هیچ ربطی
به کره بادام زمینی
یا گرسنگی یا شهروندان مسن ندارند —
اما درباره مورد آزار و اذیت قرار گرفتن،
یا اعتیاد به ماری جوانا هستند.
و بدترین پیامی که دریافت کردیم
دقیقا این بود:
"دست از تجاوز به من بر نمی دارد.
بابام را میگم.
به من گفته در این باره با کسی صحبت نکنم.
تو اونجایی؟"


باورمان نمی‎شد که این اتفاق افتاده است.
باورمان نمی‎شد که چنین اتفاق وحشتناکی
بتواند بر سر یک انسان بیاید.
و اینکه او آن را با ما مطرح کرده است —
چیزی آن قدر محرمانه و شخصی.
و ما فهمیدیم که باید دست از اولویت بندی
بکشیم
و یک خط پیام بحرانی برای این افراد دردمند
درست کنیم.
پس ما متن پیام بحرانی را، خیلی بی سر و صدا
در شیکاگو و ال پاسو ارسال کردیم —
تنها چند هزار نفر در هر زمینه‎ای.
و در عرض چهار ماه،
ما در تمام ۲۹۵ منطقه آمریکا حضور داشتیم.
تنها برای درک چشم انداز آن،
این کار یعنی رشدی سریع‎تر از زمانی که
فیس بوک شروع به کار کرد، بدون بازاریابی


(تشویق)


پیام کوتاه به شدت خصوصی است.
هیچ کس متوجه صحبت کردن شما نمی‎شود.
خوب ما هر روز موقع ناهار با
افزایش پیامها مواجه می‎شویم —
بچه‎ها سر میز نشسته‎اند
و شما فکر می‎کنید که او به پسر بانمکی
در آن طرف سالن پیام می‎دهد،
در حالی که در واقع مشکل پرخوری‎اش را
با ما مطرح می‎کند.
و کلماتی مثل "لایک" یا "اوم" یا
هق هق و گریه کردن را به ما نمی‎فرستند.
ما فقط واقعیت را دریافت می‎کنیم.


چیزهایی مثل، "می‎خواهم بمیرم.
یک شیشه قرص روی میز جلوی من است."
و مشاور بحران می‎گوید،
"چطوره همینطور که به هم مسیج میدیم
اون شیشه را هم بذاری تو کشو؟"
و برای مدتی با هم کلنجار می‎روند.
و مشاور او را متقاعد می‎کند که آدرسش
را به ما بدهد،
چون اگر پیام می‎دهید، به کمک نیاز دارید.
و مشاور آدرس را می‎گیرد
و برنامه نجات فعال را راه می‎اندازد
در همان هنگام که به هم پیام می دهند.
و پس از آن سکوت برقرار می‎شود —
۲۳ دقیقه بدون هیچ پاسخی از سوی آن دختر.
و پیام بعدی که می‎رسد این است —
مادر است —
"من داخل خانه بودم اما هیچ اطلاعی نداشتم،
الان توی آمبولانس هستیم و
به سمت بیمارستان می رویم."
تنها به عنوان یک مادر —
پیام بعدی یک ماه بعد رسید.
"من همین الان از بیمارستان مرخص شدم
برایم تشخیص دوقطبی داده شده و فکر کنم
حالم خوب خواهد شد."


(تشویق)


مشتاقم که به اطلاعتان برسانم که هرچند
تبادل نامعمولی است،
اما ما به طور میانگین ۲/۴۱ نجات فعال را
در هر روز انجام می‎دهیم.
۳۰ درصد از پیام‎های ما درباره خود کشی
و افسردگی هستند — زیاده.
نکته زیبا درباره پیام متنی بحرانی این است
که غریبه‎ای به غریبه دیگر
درباره خصوصی ترین مسایل مشاوره می‎دهد،
و آنها را از لحظات پرتنش به لحظات آرامش
می‎رسانند.
هیجان انگیز است، و من به شما می‎گویم
که ما در مجموع بیش از ۶/۵ میلیون پیام
در کمتر از دو سال
ارسال کرده‎ایم.


(تشویق)


اما نکته‎ای که من را به وجد می‎آورد،
چیزی که دیوانه‎ام می کند داده‎ها است:
۶/۵ میلیون پیام —
این حجم، سرعت و گستره حقیقتا
یک لقمه چرب و نرم است.
می‎توانیم پیش بینی کنیم.
هرگونه نتیجه گیری و آموزش بر اساس این
حجم داده قابل انجام است.
بنابراین ما می توانیم بهتر شویم
و دنیا می تواند جای بهتری باشد.
خب ما چگونه از اطلاعات برای بهتر شدن
استفاده می‎کنیم؟
خیلی خوب، تصادفا بعضی از شما، کسانی که
این را تماشا می‎کنید
در نقطه ای از زندگی خود
به یک مشاور یا روان پزشک مراجعه کرده‎اید—
البته نیازی نیست دستتان را بلند کنید.


(خنده)


از کجا متوجه می‎شوید که کار او خوب است؟
اوه، از آن مدرک هاروارد که
به دیوار آویزان است؟
مطمئن هستید که جزء ۱۰ درصد آخر نبوده است؟


(خنده)


زمانی که من و همسرم به یک مشاور ازدواج
مراجعه کردیم،
من گمان کردم که او یک نابغه است چون گفت:
"دو هفته دیگر هر دو شما را مجددا می‎بینم—
اما شما هفته آینده به من مراجعه کنید، آقا"


(خنده)


ما اطلاعات لازم برای شناختن یک مشاور
خبره را در دست داریم.
ما می دانیم که اگر لغات "بی حس کردن" و
"آستین" در پیام باشد،
در ۹۹ درصد موارد به بریدن مربوط می‎شود.
اگر پیام با کلمات "میلی‎گرم" و
"نوار لاستیکی" نوشته شده باشد،
در ۹۹ درصد موارد احتمال سوء مصرف مواد
وجود دارد.
و ما می‎دانیم که اگر از "سکس"، "دهانی" و
"مورمون" استفاده شده باشد،
فرد درباره همجنسگرایی خود سوال دارد.
حالا این اطلاعات جالبی است که مشاور
می‎تواند جمع آوری کند
اما الگوریتمی در دستان ما است که به معنی
یک هشدار خودکار است و اعلام می‎کند،
"۹۹ درصد احتمال بریدن —
یکی از این سوالات را امتحان کنید"
و به مشاور سرعت عمل می‎دهد.
یا "۹۹ درصد احتمال سوء مصرف مواد،
این ها سه کلینیک مواد مخدر نزدیک به
فرد پیام دهنده هستند."
این صحت کار ما را افزایش می‎دهد.


در روزی که رابین ویلیامز دست به خودکشی زد،
میزان استفاده مردم از خطوط
در تمام کشور به شدت افزایش یافت.
خیلی ناراحت کننده بود که یک نماد،
یک مرد بامزه، خودکشی کند،
و یک وقفه سه ساعتی بین هر
اوج استفاده از خطوط، بود.
ما هم با افزایش حجم مواجه بودیم.
اما تفاوت در آن بود
که اگر پیغام، "می‎خواهم بمیرم،" یا
"می‎خواهم خودم را بکشم" به دست ما می‎رسید،
الگوریتم آن را می‎خواند و به عنوان
کد نارنجی اعلام می‎کرد.
و فرد پیغام دهنده در بالای صف قرار می‎گرفت
پس ما می‎توانیم با افزایش شدت مراجعه
فارغ از زمان بندی، رفتار کنیم.


(تشویق)


این اطلاعات همچنین در حال
بهتر کردن دنیا است.
زیرا من اکنون بر اولین نقشه بحران
در زمان واقعی جهان نشسته‎ام.
در این باره فکر کنید:
آن ۶/۵ میلیون پیام، که بر اساس فرآیند زبان
طبیعی به صورت خودکار علامت گذاری شده‎اند.
همه آن داده‎ها —
من می توانم به شما بگویم بدترین روز هفته
برای اختلالات تغذیه کدام است: دوشنبه.
بدترین زمان روز برای سوء مصرف مواد: 5 صبح.
و اینکه ایالت مونتانا مکان زیبایی برای
دیدن است
اما دوست نخواهید داشت در آن زندگی کنید،
چون در تمایل افراد
به خودکشی بالاترین رتبه را دارد.


و ما این اطلاعات را به صورت رایگان و
قابل دسترسی در اختیار همگان قرار داده‎ایم.
ما تمام اطلاعات قابل شناسایی شخصی را 
بیرون کشیده‎ایم.
و تمام آنها در وبسایت crisistrends.org
قابل دسترسی است.
زیرا ما تمایل داریم
که مدارس بتوانند بدانند
که دوشنبه بدترین روز
برای اختلالات تغذیه است،
پس بنابرآن می‎توانند وعده‎ها را تنظیم کنند
و مشاوران راهنما می‎توانند
دوشنبه‎ها حضور داشته باشند.
و ما می‎خواهیم که خانواده‎ها از افزایش
تمایل به سوء مصرف مواد در 5 صبح آگاه باشند
و ما می‎خواهیم کسی به مشکلات مردم بومی
مونتانا رسیدگی کند.


(تشویق)


این داده‎ها و شواهد
باعث پیشرفت حریم خصوصی، تحقیقات،
خبرنگاری، فعالیت پلیس، مدارس —
و همه چیز خواهد شد.
من خود را به عنوان یک فعال سلامت روان
نمی‎شناسم.
من خود را یک فعال در زمینه سلامت ملی
می‎دانم.
من خیلی از دانستن این اطلاعات
هیجان زده هستم، من کمی دیوانه‎ام.
آره، خیلی دخترونه شد.
من خلم.


(خنده)


عاشق اطلاعاتم.
و تنها تفاوت من با آدم های اتو کشیده
با شرکتهای پر پولشان،
این است که من از کمک به شما برای پیدا کردن
غذای چینی ساعت ۲ صبح در دالاس،
یا پیدا کردن ماشین تنها با لمس مچ دستتان،
یا یافتن همخوابه با یک اشاره دست راست،
الهام نمی‎گیرم.
من از —


(خنده، تشویق)


من می‎خواهم با استفاده از اطلاعات و فناوری
دنیا را به جای بهتری بدل کنم.
من می خواهم با آن به آن دختری کمک کنم
که به ما درباره تجاوز پدرش پیام داد.
چون حقیقت این است که ما
دوباره هرگز خبری از او نشنیدیم.
و من امیدوارم که او اکنون در جایی
امن و سالم باشد.
و امیدوارم او این بحث را ببیند
و بداند که درماندگی و شجاعت او
الهام بخش ایجاد خط پیام بحرانی شده است
و هر روز لعنتی الهام بخش من است.


(تشویق)

