
می‌خواهم درباره‌ی انتخابات صحبت کنم.
برای اولین بار در آمریکا،
گروه عمده‌ای از رای دهندگان سفید پوست
به یک کاندید آفریقایی-آمریکایی رای دادند.
و در واقع عملکرد او کاملا خوب بود.
او ۳۷۵ رای هیات انتخاب کنندگان را 
به دست آورد.
و حدودا ۷۰ میلیون 
از رای توده مردم را کسب کرد
بیش از سایر کاندیدهای ریاست جمهوری—
از هر نژاد، حزب— در کل تاریخ.
اگر عملکرد اوباما را با عملکرد جان کری
در چهار سال قبل مقایسه کنید
دموکرات ها واقعا دوست دارند 
این تحول را مشاهده کنند،
جایی که تقریبا هر ایالتی آبی تر می‌شود،
بیشتر دموکرات می‌شود
حتی ایالاتی که اوباما در آن پیروز نشد،
مثل غرب دور
این ایالت‌ها بیشتر آبی شدند.
در جنوب، در شمال شرقی، تقریبا در همه جا،


به جز چند استثنا، این‌جا و آن‌جا.
یکی از استثناها ماساچوست است.
ایالت مادری جان کری.
تعجبی نداشت، او هم نتوانست 
بهتر از کری عمل کند.
یا در آریزونا، شهر مادری 
جان مک‌کین،
اوباما پیشرفتی نداشت.
اما این قسمت هم هست،
یک جاهایی این منطقه‌ی میانی.
تقریبا آرکانزاس، تنسی، اوکلاهاما 
و وست ویرجینیا.
حالا اگر به سال ۹۶ نگاه کنید،
بیل کلینتون...
آخرین دموکراتی که پیروز شد...
عملکردش در سال ۹۶ چگونه بود،
اختلافات زیادی را در این بخش از کشور
همین‌جا می‌بینید،
کوه‌های آپالیشین، اوزارک، 
منطقه‌ی های‌لند، که من آن را
با بیست یا سی درجه، چرخشی می نامم،
با مقایسه‌ی عملکرد کلینتون در سال ۹۶
با عملکرد اوباما
در سال ۲۰۰۸.


بله بیل کلینتون اهل آرکانزاس بود، 
اما تفاوت‌های بسیار عمیقی وجود دارد.
بنابراین، وقتی درباره ی بخشی از جامعه
مانند آرکانزاس فکرمی‌کنیم، می‌دونی.
یک کتابی هست به نام "مشکل کانزاس چیه؟".
اما واقعا سوال اینجا است...
اوباما در کانزاس نسبتا خوب عمل کرد
بدجور باخت اما همه‌ی دموکرات‌ها همین جورن.
بدتر از خیلی ها نباخت.
آما آره واقعا "مشکل آرکانزاس چیه؟"
(خنده حاضرین)
و وقتی به آرکانزاس فکر کنیم، 
تمایل داریم یاد چیزهای منفی بیفتیم.
یاد یه دسته از ردنک‌های به اصطلاح
با اسلحه می‌افتیم.
فکر می‌کنیم آدم های این شکلی 
نمی‌خواهند رای بدهند.
برای کسانی که این طوری هستند، و اسمشان 
باراک اوباماست.
فکر می‌کنیم که مساله‌، نژاد است. 
منصفانه است؟


و آیا یه جورایی داریم به مردم آرکانزاس و 
این ناحیه از کشور، انگ می‌زنیم؟
و جواب اینه: حداقل تا حدی عادلانه است.
می‌دونیم نژاد یک عامل بود، دلیل
این که می‌دانیم
این است که ما از آن افراد پرسیدیم.
در واقع نپرسیدیم، اما وقتی در ایالات
نظرسنجی
بعد از رای‌گیری انجام دادیم،
در۳۷ ایالت از ۵۰ ایالت،
آن ها یک سوال درباره‌ی نژاد پرسیدند،
که تقریبا صریح بود.
این سوال را پرسیدند:
در تصمیم امروزتان برای انتخاب رئیس‌جمهور
نژاد کاندیدا یک عامل بود؟
دنبال افرادی می‌گردیم که بگویند: «بله،
نژاد یک عامل بود؛
علاوه بر آن یک عامل مهم 
در تصمیم‌گیری من بود».
و کسانی که به جان مک‌کین رای دادند،
به خاطر همین عامل،
یا به همراه سایر عوامل، یا شاید هم فقط 
همین عامل.
دنبال چنین رفتاری،
بین رای‌دهندگان سفیدپوست می‌گردیم


یا، درواقع، بین رای‌دهندگان غیر سیاه‌پوست.
پس تفاوت های بزرگی 
بین بخش‌های مختلف کشور،
در باره‌ی این سوال می‌بینید.
در لوئیزیانا، نزدیک یک پنجم 
رای دهندگان سفید‌پوست، گفته اند:
«بله، یکی از بزرگ‌ترین دلایلی که چرا
علیه اوباما رای دادم
این بود که او آفرقایی-آمریکایی بود.
اگر این افراد به اوباما
رای می‌دادند، حتی نصف تعدادشان، 
اوباما با خیال راحت لوئیزیانا را می‌برد.
فکر کنم ایالت‌هایی هم که بالای
فهرست می‌بینید، همین وضعیت را دارند.
در حالی که، کالفرنیا، نیویورک، می‌توانیم 
بگوییم:«اوه، ما روشن فکریم.»
اما می‌دونید،مطمئنا درصد پایین تری از این
اتفاق
باید اعتراف کنیم، فکر کنم،
ظهور رای دادن براساس نژاد است.
داده های مشابه را روی نقشه مشاهده
می‌کنید.
یه جورایی رابطه‌ای بین ایالت‌های
قرمزتر، جاهایی که افراد بیشتری
جواب دادند و گفتند:
«بله، نژاد باراک اوباما برای من 
یک مشکل بود».
می‌بینید که، در مقایسه با نقشه‌ی سال ۹۶، 
یک همپوشانی مشاهده می‌کنید.
درواقع توضیح می‌دهد
که چرا عملکرد اوباما در این بخش از کشور


بدتر بود.
پس باید بپرسیم چرا.
آیا نژادپرستی به نحوی قابل پیش‌بینی است؟
چیزی وجود دارد که این را هدایت کند؟
آیا فقط اتفاقات عجیبی است که در آرکانزاس و
کنتاکی می‌افتد
و ما آن را نمی‌فهمیم؟
یا عوامل سیستماتیکی بیشتری در کار است؟
پس می‌توانیم به گروهی 
از این متغیرها نگاه کنیم.
متغیرهایی که اقتصاددانان یا دانشمندان 
علوم سیاسی همیشه در نظر
می گیرند. مثل درآمد، مذهب و تحصیلات.
کدام یک از این متغیرها 
در بروز نژادپرستی
در این آزمون بزرگ ملی
که در۴ نوامبر داشتیم، تاثیر می گذارند.
و یک سری از این متغیرها هست که 
رابطه های
قابل پیش بینی قدرتمندی دارند
یکی از آن ها، تحصیلات است.
ایالت هایی که کم ترین سال های تحصیل را
به ازای هر بزرگسال
داشته اند، به رنگ قرمز هستند
و می بینید که این بخش از کشور، حدود 
منظقه ی آپالاشیا،
تحصیلات کم تری دارند، فقط یک واقعیت است.
و رابطه را در این جا با الگوی

رای دادن براساس نژاد مشاهده می کنید.
متغیر دیگری که مهم است،
منطقه ای است که در آن زندگی می کنید.
ایالاتی که بیشتر روستایی هستند،
حتی تا حدودی ایالاتی مثل نیوهمپشایر و
ماین —
یک ذره از رای دادن براساس نژاد
را علیه باراک اوباما نشان می دهند.
پس ترکیب این دو متغیر، تحصیلات
و همسایه هایی که دارید،
تا چند لحظه دیگر بیشتر
در موردش صحبت می کنیم.
و مساله ی ایالاتی مانند آرکانزاس و تنسی 
این است که
هر دو بسیار روستایی هستند.


و از نظر تحصیلات فقیر هستند.
پس بله، نژادپرستی قابل پیش بینی است.
این‌ متغیرها شاید 
در میان سایر آنان، اما
به‌نظر می‌رسد آن را پیش‌بینی
می‌کنند.
حالا می‌خواهیم بیشتر
به عمق مساله‌ای
به نام نظرسنجی عمومی اجتماعی
وارد شویم.
که توسط «دانشگاه شیکاگو» سالانه
انجام می‌شود.
و سوالات واقعا جالبی می‌پرسند.
سال ۲۰۰۰، سوالات جالبی 
درباره‌ی عقاید نژادی
پرسیدند.
یکی از سوالات این بود که،
«آیا کسی ازنژادی غیر از نژاد 
شما در محله‌تان زندگی می‌کند»؟
می‌توانیم در گروه‌های مختلف ببینیم که 
نتایج تا حدودی متفاوت هستند.
در شهرها، حدود ۸۰ درصد مردم
همسایه ای را دارند که او را از نژاد دیگری 
می‌دانند
اما در مناطق روستایی، این عدد فقط
۳۰ درصد است.
احتمالا به خاطر این که وقتی در یک مزرعه
زندگی می‌کنید، همسایه‌های زیادی ندارید.
اما با این حال، با آدم‌هایی که شبیهتان 
نیستند،
ارتباط زیادی ندارید.
پس کاری که می‌خواهیم انجام بدهیم، این است
که افراد سفید پوست در نظرسنجی را برداریم
و بین افرادی که همسایه‌های سیاه‌پوست
یا درواقع
همسایه ای از نژاد دیگر دارند،
با کسانی که فقط
همسایه‌ی سفیدپوست دارند، تقسیمشان کنیم.
و در بعضی از متغیرها می‌بینیم که،
از نظر دیدگاه‌ سیاسی، 
خیلی با هم متفاوت نیستند.
این آمار مال ۸ سال قبل است، مردم
بیشتر جمهوری‌خواه بودند.
اما می‌بینید دموکرات‌ها برابر
جمهوری‌خواهان،


براساس نوع همسایه‌هایشان، خیلی 
متفاوت نیستند.
و حتی سوالاتی درباره‌ی نژاد،
برای مثال
اقدامات تبعیض مثبت، که یک جور موضوع سیاسی
است،
اصلا موضوع خط مشی درباره‌ی نژاد،
خیلی متفاوت نیست.
رک بگویم، تبعیض مثبت خیلی بین
رای دهندگان سفیدپوست، محبوب نیست.
اما افراد با همسایه‌های سیاه‌پوست و 
افراد با همسایه‌های تک‌ نژادی،
در مورد این مساله حس متفاوتی 
نداشتند.
اگر کمی عمیق‌تر کنکاش کنید و کمی
شخصی‌تر برخورد کنید،
«از قانونی که ازدواج بین نژادی را
ممنوع کند، طرفداری می‌کنید»؟
تفاوت بزرگی وجود دارد.
افرادی که همسایه‌های با نژاد متفاوت 
نداشتند،
دو برابر بیشتر احتمال دارد که
نسبت به سایر مخالفان، مخالف ازدواج
بین نژادی باشند.
فقط براساس این که چه کسی در همسایگی
بی‌واسطه‌ی شما زندگی می‌کند.
و به همین ترتیب نه در سال ۲۰۰۰،
اما در نظرسنجی مشابهی در ۱۹۹۶، پرسیدند:
«آیا به یک رئیس‌جمهور سیاه‌پوست شایسته،
رای نمی‌دهید»؟
می‌بینید افرادی که همسایه های 
آفرقایی- آمریکایی نداشتند،


احتمال بیشتری داشت که بگویند:
«برای من مشکل ایجاد می‌کند»
پس واقعا درباره‌ی روستایی 
در برابر شهری نیست.
درمورد این است که با
چه کسی زندگی می‌کنید.
نژادپرستی قابل پیش‌بینی است، و با

ارتباط یا عدم ارتباط با کسانی که شبیهتان
نیستند، افرادی از سایر نژادها انجام می‌شود
پس اگر بخواهیم به آن اشاره کنیم،
هدف این است که ارتباط با سایر نژادها را
تسهیل کنیم.
من یک سری راه‌حل های مشخص، فکر 
می‌کنم مشخص،


برای این که چه طور به این هدف برسیم، دارم.
من هوادار بزرگ شهرها هستم.
مخصوصا اگر شهرهایی داشته باشیم که 
متنوع و پایدار هستند،
و از افرادی با قومیت های مختلف و
درآمدهای متفاوت پشتیبانی می‌کنند.
فکر می‌کنم که شهرها نوعی از شبکه را 
تسهیل می‌کنند،
رابطه‌ی گاه‌به‌گاهی که روزانه با دیگران
برقرار می‌کنید.
اما همه هم نمی‌خواهند که در شهر زندگی
کنند، مطمئنا در شهری مثل نیویورک.
پس به چیزهایی مثل خیابان‌های توری شکل
بیشتر فکر می‌کنیم.
محله‌ای که درآن بزرگ شدم،
لنسینگ شرقی، میشیگان.
جامعه‌ای سنتی در غرب میانه است،
یعنی شبکه‌ای واقعی دارید.
محله‌ها، درخت‌ها و خیابان‌های واقعی دارید
که می‌توانید روی آن قدم بردارید.
با همسایه‌هایتان رابطه‌ی زیادی دارید.

آن‌هایی که دوست دارید، آن‌ها‌یی
که نمی‌شناسید.
و در نتیجه، جامعه‌ی اهل مدارایی است،
که، فکر می‌کنم، از چیزی مثل این،
که شمبورگ واقع در ایلینوی است.
جایی که هر گروهی از خانه‌ها، بن‌بست خودشان
را دارد،
و سفارش از داخل ماشینِ استارباکس و چیزهایی
مثل این.
فکر می‌کنم این نوعی از طراحی شهری است که
که در دهه‌های ۱۹۷۰ و ۱۹۸۰، بیشتر
متداول شد...
و فکر می‌کنم رابطه‌ای بین آن و
بیشتر


محافظه‌کار و سنتی شدن کشور در زمان
ریگان وجود دارد.
اما یک نظر دیگر هم داریم که
تبادل بین دانشگاهی نام دارد که در آن
دانشجویانی دارید که از نیویورک 
خارج می‌شوند.
اما رک بگویم که تغییرات به
قدر کافی در داخل کشور داریم،
که یک سری بچه را از نیویورک برداری
و بگذاری برای یک ترم بروند در دانشگاه
آرکانزاس،
و بالعکس. این کار رادر سطح دبیرستان
انجام بدهید.
عینا افرادی هستند که ممکن است در
آرکانزاس یا تنسی تحصیل کنند
و هیچ وقت به صورت مثبت و تبعیض مثبت
با کسی که از قسمت دیگر
کشور یا از گروه نژادی دیگر است،
ارتباط برقرار نکنند.
فکر میکنم بخشی از متغیر تحصیلی 
که درموردش صحبت کردیم،
تجربه‌ی شبکه‌ای است که در زمان دانشگاه
به دست می‌آورید،


جایی که گروه مختلطی دارید که در حالت
عادی، با آن‌ها ارتباط برقرار نمی‌کنید.
اما نکته این است، این‌ها
خبرهای خوبی است.
چون وقتی چیزی قابل پیش بینی است،
چیزی است که من آن را قابل طراحی می‌نامم.
می‌توانید فکر کردن به راه‌حل‌های مشکل
را آغاز کنید.
حتی اگر مشکل به اندازه ی نژادپرستی
نابودکننده و غیرقابل کنترل باشد.
اگر ریشه‌ای که باعث
این رفتار می‌شود، بیابیم،
و جایی که بروز پیدا می کند و نمی‎کند،
را بفهمیم،
می‌توانیم طراحی راه‌حل را آغاز کنیم.
خب، این همه‌ی حرفم بود، ممنون.
(تشویق حاضرین)

