
من از والدین دانشگاهی به دنیا آمده‌ام
که مذهبی نبودند.
در واقع، جواب همیشگی پدر من
به این سوال که چرا ما یکشنبه‌ها
به کلیسا نمی‌رویم؛ این بود:
«بقیه می روند به تهذیب،
من می روم به تفریح.»
اگر کنجکاو شده‌اید، باید بگویم تنیس.
ماخواهر و برادرها وقتی با ایمان آشنا شدیم
که دانشجویان دانشگاه به خانه ما آمدند
تا ما را به یکشنبه-مدرسه دعوت کنند.
من جذب مضمون اعتقاد شخصی
و زندگی دینی آنها شدم،
و بعنوان کادوی تولد ۱۰ سالگی‌ام،
تصمیم به انجام غسل تعمید
و ورود به دین مسیحیت گرفتم.


ایمانم باعث شکل گرفتن شغلم
بعنوان کارآفرینی
اجتماعی به دنبال حل بزرگترین 
مشکلات آفریقا،
در ۱۷ سال گذشته شده است.
همینطور به کارم در ساخت رهبر از جوانان،

و ترویج اصول اخلاقی در آفریقا.
۲۹ سال بعد،
بعنوان آموزگار مدرسه صبح یک‌شنبه،
ایمانم توسط یک بچه ی نه ساله
که تعدادی سوال داشت، به چالش کشیده شد.
او پرسید:
«خانم اِندیدی، آیا خداوند
از آفریقایی‌ها متنفر است؟»
که سریع جواب دادم،
«البته که نه.
خداوند تمام فرزندانش را یکسان دوست دارد.»
بعد پرسید: « پس چرا تعداد زیادی
از کودکان آفریقایی می‌میرند؟»
همانطور که به خودم می لرزیدم و
مِن مِن می کردم، جواب دادم.
«دلایل زیادی وجود دارد
که چرا کودکان آفریقایی می میرند.
بیشتر آن ها کار انسان‌هاست،
و خداوند مقصر نیست.»
بعد پرسید: « چرا خدا اجازه می‌دهد
که این اتفاقات بیفتد؟
وقتی‌ بتواند مانعش شود.»
و من گفتم...
« بله می‌تواند، بله می‌تواند،
اما او ما را به اینجا فرستاد
به مثابه «کارگزاران تغییر»
نورِ جهان و نمک زمین،
و ما موفق نیستیم.»


آفریقا رابطه آشفته‌ای
با مذهب سازمان یافته داشته است،
هم با عواقب بد و هم با عواقب خوب.
مبلغان مسیحی فرهیخته
بسیاری از نخبگان سیاسی ما را تربیت کردند،
مثل سانگوان و کوروما
خیلی از اولین بیمارستان‌ها
و مدارس ما را ساختند.
به طرز مشابهی، اسلام
تجارت و ریاضیات را
به سراسر قاره معرفی کرده است.
امروزه بیش از یک میلیارد افریقایی
با ایمان محکم داریم.
تاثیر اساسی این پدیده 
بر روی قاره ما چیست؟
یک مقاله متاخّر اکونومیست
گفت که چهره آتی
محبوب‌ترین دین جهان 
در آفریقا خواهد بود.
حال، اسلام و مسیحیت هر دو
اهمیت عوامل اجتماعی را به مثابه
ویژگی‌های اساسی
ایمان دست کم می‌گیرند.
از محمد نقل شده است
که او از آن سنخ مومنانی نیست
که با شکم پر به رختخواب می‌روند
آن هم وقتی که همسایه کناری 
او گرسنه است.
و در همه جای عهد جدید
عیسی مسیح در باب عشق ورزیدن 
همسایه همچون خویشتن می‌گوید،
بخشیدن به فقرا، مراقبت از بیماران
و سنت جمیز هم می‌گوید:
«ایمان بدون عمل مرده است.»
لذا من قویاً اعتقاد دارم که نهادهای مذهبی
نقش مهمی برای ایفا کردن برای
هدایت تحولی اجتماعی در آفریقا دارند.
اما برای تحقق این مهم
به سه تغییر اساسی نیاز داریم.


اول آنکه ما نیاز به تغییر 
ذهنیت های خود داریم.
هم به عنوان افراد با ایمان 
و هم به عنوان افراد فاقد دین،
و درک شان نسبت به آنها
که دین دارند.
حال، در مورد ایمان داران 
و آن دسته از ما که مذهبی هستند،
ما معمولاً می گوییم 
«اگر خدا بخواهد جنین خواهم کرد؛
انشاالله چنان خواهم کرد—
به امید خدا چنین خواهم کرد.»
امروزه چیزهای بسیاری هست که من 
باور دارم می‌توانیم در اختیار بگیریم—
و اموری که نمی‌توانیم.
من باور دارم که خداوند قادر مطلق است،
اما او یک مدیر دون پایه نیست.


(خنده )


او ما را به مثابه «کارگ،زاران تغییر» خود 
به این جهان فرستاده است
و باید دست از عذر تراشیدن و سوءاستفاده
از او برداریم.
این یعنی اگر شما یک معلم هستید، به مدرسه
بروید و به دانش‌آموز خود
بهترین‌ها را بدهید.
و اگر مقام دولتی هستید،
بودجه مدارس و درمانگاه‌های دولتی
را به درستی تخصیص دهید
بجای آنکه آنها را برای مقاصد
شخصی خودتان بدزدید.
با این تصور که ما هیچ کنترلی روی
گذشته، حال و آینده نداریم،
به افراد فاسد اعتبار بیش از حد می‌دهیم،
کسانی که بودجه‌ها را می‌دزدند
و سپس از خدا طلب بخشش می‌کنند.


اکنون آن دسته از شما که 
مذهبی نیستید،
ذهنیت خود را
نسبت به ما تغییر دهید.
بسیاری از ما به قدری سخت‌کوش
اخلاقی و فرهیخته هستیم، جوریکه شاید
انگشت به دهان بمانید!


(خنده حضار)


حالا، گام دوم
آن است کهباید منابع و
اعتبارات خود را در راستای
تحول اجتماعی بکار بندیم.
در انگلستان،
۱.۹۰۰ کلیسا از سال ۱۹۶۹ 
تا کنون تعطیل شده‌اند،
به علت کوچک شدن جماعت مومنان،
این در حالی است که در آفریقا همه روزه
یک کلیسا یا مسجد جدید ساخته می شود
در برخی جوامع
ممکن است شما درمانگاه دولتی پیدا نکنید،
یا پست خانه یا حتی مدرسه،
اما کلیسا یا مسجد پیدا خواهید کرد.
برخی از این کلیساها 
و مساجد استاندارد جهانی دارند،
با سیستم‌های سمعی-بصری عالی
سالن اجتماعات بی‌نظیر،
و مجالسی همپایه 
کنسرت‌های بین‌المللی برگزار می‌کنند،
واقعیت تلخ این است که بسیاری از آنها
در طول هفته خالی هستند.
من در منطقه لکی در لاگوس زندگی می‌کنم،
و در محله ما دست کم
۵۰ کلیسای بسیار زیبا هست،
اما یک مرکز سوادآموزی بزرگسالان هم نیست
و نه پناهگاه برای بی‌خانمان‌ها، مدارس
و بیمارستان‌های دولتی بسیار اندک هستند.
بسیاری از این مکان‌ها می‌توانند 
برای ایجاد تحول اجتماعی استفاده شوند.
تصور کنید اگر تمام کلیساهای لکی
درب‌هایشان را هنگام
شب روی بی‌خانمانان باز می‌کردند،
و به آنها یک کیسه خواب ، یک شام گرم
و یک کوپن هم برای صبح می‌دادند تا
آموزش حرفه‌ای دریافت کنند،
که توسط جوانان بیکار .
عضو کلیسا ارائه می‌شد
این خود بهترین تبلیغ بود
و گواه آنچه ما ایمان‌داران ادعا می‌کنیم،
همان چیزی که ابتدا به ساکن 
مرا جذب مسیحیت کرد.


به شیوه مشابه ما باید
منابع خود را برای تحول اجتماعی بکار گیرد.
در سال ۲۰۱۶ مطالعه «چرا ببخشیم»
که در کنیا انجام شد
مشخص کرد که قریب به ۶۰ درصد از بزرگسالان
به نهادهای مذهبی کمک مالی می‌کنند—
حتی بسیار بیشتر از آنچه به
اقوام خود می‌دهند.
فقط کنیا نیست که چنین است.
این امر در همه جای آفریقا رایج است.
بسیاری از نهادهای مذهبی ما 
ثروت بزرگی دارند
که می‌تواند برای تحول اجتماعی بکار رود.
ما باید منابع و کاربردهای
این بودجه ها را بررسی کرده
اضافات آنها را توسط 
نهادهای مذهبی‌مان محدود کنیم.
حال، این مهم نیازمند شجاعت 
از ناحیه مومنان است،
همان کسانی که باید برای
امامان و کشیشان خود مزد شفافی تعیین کنند،
و اظهارنامه‌های مالی حسابرسی شده‌ای
که انتشار عمومی خواهند یافت بخواهند
و حتی کمک‌های مالی از سوی
منابع غیراخلاقی را رد کنند.
این کار عملی است.
همین الان هم ما شاهد مثالهای خوبی در
افریقای جنوبی و کنیا هستیم.
و نهادهایی
نظیر «انجمن افریقایی اعتباریابی
و پاسخگویی»
که نهادهای مذهبی را پایش می‌کنند
و مطمئن می‌شوند که عملکردشان 
با معیارهای انجیلی تبشیر تطبیق می‌کند.


حال، گام سوم
آن است که باید با همه سهامداران
شریک شویم،
و این مشخصاً به مخاطبان
غیرمذهبی ربط پیدا می‌کند.
که قدرت و ظرفیت نهادهای مذهبی،
نفوذ خواسته‌ها، بزرگی‌شان،
اعتماد عمومی
و اعتباری که دارند،
هزینه‌های پایین‌تر عملکردشان
و دسترسی‌شان به مردم عادی
و حضورشان بیرون از مرزها را
به رسمیت بشناسند.
سیاستمداران این نکته را فهمیده‌اند
و کمپین‌ها همیشه پر از 
با هم ایستادن‌ها و عکس گرفتن‌ها
با رهبران بزرگ مذهبی است.
متاسفانه به محض انتخاب شدن،
بسیاری از این نهادهای مذهبی
نادیده گرفته می‌شوند.
در حقیقت یک تحقیق بانک جهانی نشان داد
۳۰ تا ۷۰ درصد از اعتبار 
مربوط به نهادهای درمانی در آفریقا
در واقع متعلق به 
نهادهای مذهبی است،
اما در مقابل همکاری اندکی میان
جامعه مذهبی
و نهادهای بهداشت و درمان وجود دارد.
یک مثال خوب کشور غنا است،
که در آن نهاد «خدمات سلامت کاتولیک غنا»
که با طیفی از سهامداران شریک شد
و توانست نرخ مرگ و میر را
تا ۳۱ درصد کاهش دهد.


باور دارم که ظرفیت‌های بسیاری
هست که می‌تواند آشکار شود
اگر ما از مرزهای ایمان فراتر برویم
و دست در دست هم، برای حل کردن
مسائل خود تلاش کنیم.


به شیوه مشابه، نهادهای مذهبی
می‌توانند از حمل و نقل
مهارتهای ضروری و دانش حمایت کنند.
بسیاری از شما که عضو سمن‌ها 
یا فعال بخش خصوصی هستید
بخوبی می‌دانید که چقدر جذب کردن
حتی ۱۵۰ تا ۲۰۰ نفر به رویدادتان
دشوار است،
گاهی اوقات حتی علیرغم پیشنهاد دستمزد
و بازپرداخت هزینه‌های رفت و آمد.
درحالیکه، نهادهای مذهبی
هزاران بلکه میلیون‌ها نفر را
هر یکشنبه یا جمعه گرد می‌آورند...
تنها با وعده یک خطبه خوب.


حقیقت آن است که ما در آفریقا نمی‌توانیم 
به تنظیم خانواده بپردازیم
مگر با کمک نهادهای مذهبی.
مسائلی از قبیل حقوق دموکراتیک
و کارت شرکت در انتخابات،
اطمینان حاصل کردن از این که
هر عضو گروه
یک کارت رای دادن دارد.
حقوق دموکراتیک خود را در می‌یابد
و می‌تواند آن را اعمال کند.
من واقعا فکر می‌کنم که ما
شریک شدن با نهادهای مذهبی را
برای ایجاد تحولی اجتماعی
جدی بگیریم.


این هم مهم است که بدانیم 
نهادهای مذهبی آفریقایی
حضور جهانی نیرومندی دارند.
بیش از ۲.۰۰۰ راهبه و کشیش
آفریقایی دست‌اندر کار رهبری
فقط در اروپا هستند،
با نفوذی به مراتب بیشتر از
برخی کارگزارهای دیپلماتیک ما
و دستمزدی بسیار کمتر.
آنها می‌توانند بعنوان صاحبان نفوذ 
یا حامی وارد عمل شوند.
به همین ترتیب، بسیاری از
کلیساهای آفریقایی
در بسیاری کشورهای جهان حاضرند.
برای مثال «کلیسای خدای مسیحی رهایی‌بخش»
در ۱۹۶ کشور در جهان حضور دارد،
و جماعت پراکنده را گرد هم می‌آورد
و مورد حمایت قرار می‌دهد.
اگر نهادهای دولتی ما بتوانند با 
این موسسات شریک شوند
می‌توانیم از ظرفیت 
جماعت پراکنده خود استفاده کنیم.


می‌دانم که برخی از شما
همچنان با این موضوع مشکل دارید،
اما از شما می‌خواهم که به آن فکر کنید.
زمانی فرد آگاهی گفت«ایمان نوعی مخاطره است،
مخاطره‌ای که نمی‌توانم آن را مرتکب نشوم»
من پیشنهاد می‌کنم که شریک شدن 
با نهادهای مذهبی مخاطره‌آمیز است
اما مخاطره‌ای که سهامداران وفادار
تحول اجتماعی در آفریقا
نمی‌توانند آن را مرتکب نشوند.


من اغلب گفتگوی خودم
با آن پسر کوچولو را مثال می‌زنم.
و باور دارم که باید آن را 
طور دیگری خاتمه می‌دادم.
اول باید او را برای پرسیدن 
این پرسش‌های دشوار تشویق می‌کردم.
آفریقا به جوانانی که وضع موجود را 
به پرسش بکشند بیشتر نیاز دارد،
حتی درمیان گروه‌های مذهبی.
دوم باید به او امید بیشتری می‌دادم.
نه امید نسبت به زندگی پس از مرگ،
بلکه امید نسبت به آفریقای امروز،
چرا که مومنان قدرتمند هستند.
نه فقط بخاطر باورهایشان 
بلکه بخاطر دارای‌هایشان،
منابع و لشکر بزرگ داوطلبان خود،
و بخاطر همکاری کردن‌شان با 
فراتر از مرزها،
ما می‌توانیم الگوهای خوبی 
پیش چشم فرزندان خود—
فرزندان من، فرزندان شما—
باشیم.
یک آفریقایی که نشان می‌دهد 
خدا آفریقایی‌ها را دوست دارد
و این که ما به اندازه هر منطقه دیگر
در این جهان توانا هستیم
تا مشکلات خود را
در صلح
و با عشق حل کنیم.


من این نقل قول را دوست دارم که می‌گوید،
«امید توانایی شنیدن نغمه آینده است.
ایمان عزم راسخ و داشتن شهامت برای رقصیدن
با آن در اینجا و اکنون است»
امیدوارم ما مردم با ایمان،
بتوانیم صادقانه وعده تحول اجتماعی را 
محقق کنیم،
یعنی آنچه به مثابه «کارگزاران تغییر»
خدا در جامعه به آن فراخوانده شده‌ایم.
و باور دارم که بواسطه کار کردن با شما،
همه سهامداران،
حقیقتاً می‌توانیم دشوارترین 
چالش‌های پیش روی آفریقا را حل کنیم.
من به این امر امیدوارم...
و به آن ایمان دارم،
و رقصیدن را شروع کرده‌ام.
نمی‌خواهید به من بپیوندید؟


منشکرم.


(تشویق)

