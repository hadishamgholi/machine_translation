
امروز می خواهم درباره —
از من خواسته شده تا فراتراز دیدگاه‌های 
عمومی صحبت کنم و حالا نظرم را
درباره سه مشکل بزرگ بشریت
از این دیدگاه می‌گویم.
تاکنون برخی از این‌ها توسط سخنرانان
دیگر هم مطرح شده،
که باعث خوشحالی است.
به نظر می رسد که تنها یک نفر نیست که
فکر می‌کند این مشکلات مهم اند.


نخستین مشکل — مرگ مساله بزرگی است.
اگر نگاهی به آمار بیندازید،
شانس زیادی نداریم.
تا کنون، بیشتر مردمی که
زندگی کرده اند از دنیا رفته اند.
حدودا ۹۰ درصد همه انسانهایی
که زندگی کرده اند تا کنون مرده اند.
پس نرخ مرگ سالانه حدود ۱۵۰٬۰۰۰—
ببخشید، مرگ و میر روزانه — 
۱۵۰٬۰۰۰ نفر در روز است.
که عددی غول آسا با هر معیاری است.
و بدین ترتیب تعداد مرگ و میر سالانه 
۵۶ میلیون می‌شود.
اگر ما به تنها و مهمترین دلیل 
مرگ توجه کنیم — پیری —
دلیل مرگ تقریبا دو- سوم
از تمامی کسانی است که می‌میرند.
و اینها با هم در مجموع آمار فوتی
بزرگتر از جمعیت کانادا بدست می دهد.
بعضی وقت ها، مشکل را نمی بینیم
چون یا خیلی عادی است و یا خیلی بزرگ.
نمی بینیمش چون خیلی بزرگ است.
فکر می کنم مرگ می تواند
هر دو باشد خیلی عادی و خیلی بزرگ
تا بیشتر مردم آن را یک مشکل بدانند.


وقتی درباره اش فکر می کنی، 
می فهمی که یک موضوع آماری نیست ;
این‌ها— بگذار ببینیم چقدر حرف زده ام؟
حدود سه دقیقه صحبت کرده ام.
این یعنی، تقریبا ۳۲۴ نفر 
از وقتی شروع کرده ایم، از دنیا رفته اند.
آدمهایی، تقریبا به جمعیت این اتاق
همین الان مرده اند.
حالا، هزینه انسانی آن مشخص است،
وقتی شروع به فکرکردن به آن می کنید
— رنج ها، فقدان ها —
همچنین، از لحاظ اقتصادی هم، 
بی اندازه زیانبار است.
من اطلاعات را بررسی کرده ام،
دانش، و تجربیاتی
که از دست می رود که به خاطر
مرگ طبیعی در کل،
و پیری بصورت خاص است.


فرض کنید ما هر انسان را
معادل یک کتاب بدانیم؟
البته که تقریبی، پایین است.
یک عمر آموزش و تجربه یک فرد
بسیار بیشتر از آن است که 
بتوانید در یک کتاب جا دهید.
اما بگذارید این طور فرض کنیم.
۵۲ میلیون نفر هر سال بدلایل طبیعی می‌میرند
پس معادل تخریب ۵۲ میلیون جلد می‌شود.
کتابخانه کنگره ۱۸ میلیون جلد کتاب دارد.
ما از سوزاندن کتابخانه اسکندریه ناراحتیم.
یکی از بزرگترین فجایع فرهنگی است
آن را بیاد داریم، حتی امروز.
اما این معادل سه کتابخانه کنگره است —
که هر سال. سوزانده می‌شود،
برای همیشه از میان می رود—


پس این اولین مشکل است.
و آرزوی توفیق برای آوبری دگری،
و دیگر انسان های مثل او دارم،
که سعی می کنند هر چه سریعتر
راه حلی برایش پیدا کنند.
خطر انقراض — دومین مشکل بزرگ است.
خطر انقراض یعنی خطری برای بقای بشریت،
یا توان بلند مدت نوع ما در حفظ آن.
حالا چرا می گویم که این مشکلی بزرگ است؟
خوب، بگذارید ابتدا به
احتمالات توجه کنیم —
که تخمین آن خیلی خیلی مشکل است —
اما تنها چهار تحقیق 
در سالهای اخیر در این باره انجام شده،
که غیر منتظره اند.
ممکن است فکر کنی که شاید جالب باشد
تا چیز های بیشتری در این باره
پیدا کنی، چون خیلی مهم است،
ولی این موضوع بسیار فراموش شده ای است.


اما چهار تحقیق انجام شده —
یکی توسط جان لسلی،
که کتابی در این باره نوشته.
او احتمال آنکه بقای ما در این قرن
ادامه یابد را: ۵۰ درصد می داند.
بصورتی مشابه، ستاره شناس سلطنتی،
که دیروز سخنانش را شنیدیم،
احتمال ۵۰ درصد را تقریب زده است.
نویسنده دیگر تقریب عددی ارائه نکرده،
اما می گوید احتمال شکست ما بیشتر است.
من مقاله مفصلی در این باره نوشته ام.
من گفته ام انتخاب احتمال کمتر از
۲۰ درصد اشتباه است
با توجه به مدارکی که در دست داریم.
حالا این اعداد دقیق در اینجا،
باید با تردید این‌ها را در نظر بگیریم،
اما به نظر می رسد که همه
دراینکه خطر اساسی است هم نظرند.
تمام کسانی که این را دیده
و مطالعه کرده اند موافقند.


اکنون، اگر در باره آنچه که احتمال
انقراض نسل انسان را
فقط یک درصد کاهش می دهد —-
که خیلی زیاد نیست — معادل نجات جان
۶۰ میلیون نفر است،
اگر تنها تعداد افرادی که اکنون
زنده هستند را بشماریم، نسل فعلی را.
یک درصد شش میلیارد نفر
معادل ۶۰ میلیون است.
که عددی بزرگ است.
اگر بخواهیم نسل های بعدی 
را هم به حساب آوریم
اگر خود را نابود کنیم هیچگاه
به وجود نخواهند آمد،
اعداد نجومی خواهند شد.
اگر بتوانیم بخشی از جهان را مسکونی کنیم—
مثلا در ابر خوشه سنبله —
ممکن است ۱۰۰ میلیون سال زمان برای
رسیدن به آن طول بکشد،
اما اگر منقرض شویم هیچگاه نمی توانیم.
پس، حتی یک درصد کاهش
در خطر انقراض می تواند معادل
عدد نجومی — ۱۰ به توان ۳۲ باشد.


پس اگر نسل های بعدی را
مثل خودمان به حساب آورید،
هر هزینه ضروری بشر دوستانه ای
دیگر بی ربط خواهد بود.
تنها چیزی که باید به آن تمرکز کنی
باید کاهش خطر انقراض باشد
زیرا حتی کمترین کاهش خطر انقراض
موجب از میان رفتن هر مزیت دیگری است
که امید داری تا به آن برسی .
حتی اگر به همین انسان‌های امروز توجه کنی،
و توان بالقوه ای که اگر منقرض شویم،
از دست می رود را فراموش کنی،
همچنان باید اولویت بالایی داشته باشد.
بگذارید مابقی وقتم را روی 
سومین مشکل بزرگ صرف کنم،
چون ظریف تر و شاید فهمش سخت‌تر باشد.
به زمانی در زندگیت فکر کن —
ممکن است بعضی ها هیچ وقت این را 
تجربه نکرده باشند — اما بعضی ها،
لحظاتی است که تجربه کرده ای
وقتی که زندگی عالی است.


ممکن است لحظه ای 
از الهامی بزرگ و خلاقانه باشد
که ممکن است درست در ورود
به این صحنه داشته ای.
یا زمانی چیزی را درک می کنی
که هیچ وقت قبل نفهمیده بودی.
یا شاید در شعف عشقی احساسی.
یا تجربه ای از زیبایی شناسی— 
غروب خورشید یا اثری هنری.
هر از چندی ما لحظاتی این چنین داریم،
و درک می‌کنیم که زندگی چقدر می تواند
در اوج آن خوب باشد.
و تعجب می کنی، چرا همیشه این طور نیست؟
فقط می خواهی در آن بمانی.
و بعد، البته، به زندگی عادی جریان می‌یابد
و خاطره اش محو می‌شود.
و بیاد داشتن آن در یک
قالب ذهنی عادی واقعا سخت است،
که چقدر زندگی می تواند در اوج آن خوب باشد.
و یا چقدر میتواند در افولش بد باشد.


سومین مشکل بزرگ این است که زندگی معمولا
به اندازه ای که می تواند، شگفت انگیز نیست.
فکر می کنم این مشکلی خیلی بزرگ است.
گفتن آنچه نمی خواهیم ساده است.
اینها تعدادی از چیزهایی
است که نمی‌خواهیم —
بیماری، مرگ ناخواسته، رنج بی دلیل، ظلم،
عدم رشد، فراموشی، جهل، عدم خلاقیت.
فرض کنید این‌ها را حل کنیم — 
برای همه شان کاری کرده ایم.
بسیار موفق خواهیم بود.
از شر همه شان خلاص خواهیم شد.
و در پایان ممکن است چیزی مثل این شویم،
که عبارت است — منظورم، 
خیلی خیلی بهتر از آن.
اما آیا این بهترین
چیزی است که آرزو می‌کنیم؟
آیا بهترین کاری
است که می توانیم انجام دهیم؟


یا آیا ممکن است که چیزی کمی 
الهام‌بخش‌تر برای حرکت بسویش بیابیم؟
و اگر به این توجه کنیم،
بسیار واضح است که راههایی وجود دارند
که می توانیم موضوعات را تغییر دهیم، 
نه تنها با حذف منفی ها،
بلکه با افزودن مثبت ها.
در فهرست خواسته هایم، حداقل عبارتند از:
عمری بسیار طولانی و سالمتر،
بهداشت ذهنی بهتر،
توانایی های شناختی بالاتر، 
دانش و فهم بیشتر،
موقعیت های نامحدود برای رشد شخصی
فراتر از محدوده های
موجود زیستی، روابط انسانی بهتر
توان رشدی نامحدود 
برای پیشرفت های روحی، اخلاقی
و عقلانی.


اگر بخواهیم به این‌ها برسیم،
چه چیزی در دنیا باید عوض شود؟
و این پاسخ آن است — ما باید تغییر کنیم.
نه تنها دنیای پیرامون ما، بلکه ما، خودمان.
نه تنها روشی که به دنیا می اندیشیم،
بلکه خودمان — وجود زیستی خودمان.
طبیعت انسان باید تغییر کند.
وقتی در باره تغییر طبیعت انسان فکر می‌کنیم
اولین چیزی که به ذهن ما خطور می‌کند
فناوری های اصلاح انسان است —
درمان با هورمون، جراحی های زیبایی،
محرک هایی مانند ریتالین، آدرال،
دارو های ضد افسردگی،
استروئید های آنابولیک، قلب های مصنوعی.
فهرستی رقت آور.
ممکن است نتایجی مناسب برای
افراد کمی داشته باشد
که از شرایطی خاص رنج می‌برند،
اما بیشتر مردم، واقعا
آنچه انسان است را، تغییر نمی‌دهند.
و بیشترشان کمی —
بیشتر مردم این غریزه را
دارند که، خوب البته،
داروی ضد افسردگی برای
افراد واقعا افسرده نیاز است.
اما گونه ای از نفرت و بیزاری
در غیر طبیعی بودن این‌ها وجود دارد.


قابل توجه است که بسیاری
فناوری های دیگر اصلاح و بهبود
وجود دارند که استفاده می‌کنیم.
ما پوستمان را بهبود داده ایم، لباس.
تا جایی که می بینم، همه شما
استفاده کننده این
فناوری توسعه ای در اینجا 
هستید، پس چیزی عالی است.
اصلاح کننده های رفناری
از دیربازمورد استفاده اند —
کافئین، الکل، نیکوتین،
بهبود دهنده های سیستم ایمنی،
افزایش دهنده های بینایی،
بیهوش کننده ها —
آنها را خیلی عادی می دانیم،
اما ببینید چه پیشرفت بزرگی است —
عمل جراحی قبل از داروهای بیهوشی
چندان جالب نبوده.
داروهای ضد بارداری، لوازم آرایشی و
شیوه های برنامه ریزی مجدد ذهن —
که به نظر شوم می آیند،


اما تشخیص بین آنکه چه چیزی فناوری است —
یک ابزارمی تواند نمونه‌ای اولیه باشد —
و راه های دیگر تغییر و بازنویسی
طبیعت انسان بسیار ظریف است.
پس اگر به معنی آموزش حساب
یا یادگیری خواندن توجه کنید
به معنی واقعی و حقیقتا
برنامه ریزی مجدد ذهنت است.
تو ریز ساختارهای درون مغزت 
را در این کار تغییر می دهی.
پس در یک مفهوم وسیع، نباید به فناوری
به عنوان ابزارک ها نگاه کنیم، مثل این‌ها،
بلکه بنیان ها و راهکار ها،
اصول روانشناسی و
غیره را هم شامل می‌شود.
اشکال سازمانی می تواند
تاثیری عمیق بر طبیعت انسان داشته باشد.


اگر به آینده نگاه کنیم، 
گستره ای از فناوری ها وجود دارند
که مطمئن هستیم که
دیر یا زود توسعه می یابند.
ما در باره مقیاس زمانی آنها 
خیلی بی توجهیم،
اما تمامی آنها بر هرچه
از قوانین فیزیک، شیمی و غیره
می دانیم استوارند.
ممکن است فرض کنیم،
که احتمال فاجعه را کنار گذاریم،
که دیر یا زود از همه اینها بوجود می آید
و حتی چند تایی از آنها کافی است
تا وضعیت انسانی را تغییر دهد.


بگذارید به برخی ابعاد
طبیعت انسان توجه کنیم
که جای رشد و توسعه دارد.
مدت سلامتی موضوعی بزرگ و مهم است،
چون اگر زنده نباشی،
هیچ چیز دیگری مفید نیست.
توان عقلی — بگذارید این یکی را ببینیم،
که در بسیاری از
زیر گروه های مختلف قرار می گیرد:
حافظه، تمرکز، انرژی فکری، هوش، همدلی،
این‌ها موضوعاتی واقعا مهمند.
بخشی از دلیل آنکه 
به این صفات ارزش می دهیم
آنست که ما را در رقابت
با دیگران بهتر می کنند —
آنها با توجه به موضوع خوبند.
اما بخشی از دلیل —
و این دلیل آنست که چرا ما زیر بنایی
اخلاقی برای دنبال کردنشان داریم —
عبارت است از اینکه آنها ذاتا ارزشمندند.
فقط، بهتر است که 
بتوانیم دنیای اطراف را بهتر درک کنیم
و آدمهایی که با آنها ارتباط داریم،
و آنچه یاد گرفته ای را فراموش نکنی.
روش ها و استعداد های خاص.
ذهن انسان تنها یک 
پردازنده اطلاعات واحد نیست،
بلکه دارای تعداد زیادی واحد های
متفاوت، خاص و تکامل یافته است
که کارهای ویژه ای برایمان انجام می دهند.
اگر توجه کنید که چه چیز هایی
به یک زندگی را پر معنی می‌کند —
موسیقی، شوخی، تمایلات جنسی،
معنویت، زیبایی شناسی،
پرورش و مراقبت، شایعه، گپ زدن —


همه این‌ها، به احتمال زیاد 
توسط مدارات خاصی فعال می‌شوند
که در ما انسانهاست،
و ممکن است برخی 
موجودات هوشمند دیگر نداشته باشند.
این شانس ماست که ما ماشین‌های عصبی لازم
برای پردازش موسیقی و
احساس آن و لذت از آن را داراییم.
تمامی این‌ها در اصل
می توانند — توسعه یابند.
برخی توان موسیقایی
و توان حسی موسیقی بهتری از دیگران دارند.
همینطور جالب است که
به چیزهای دیگر توجه کنیم —
پس اگر همه اینها ارزشهای
بالایی ایجاد می کنند،
چرا باید فکر کنیم
که تکامل اتفاق افتاده تا برایمان
استعداد های مورد نیازی بسازد تا بتوانیم
با ارزش های دیگری
که ممکن وجود داشته باشد مشغول شویم؟


یک گونه را در نظر بگیرد
که این ماشن های عصبی 
برای پردازش موسیقی را نداشته باشد.
و با گیجی به ما خیره میشوند
وقتی که به اجرای زیبای موسیقی گوش می‌کنیم،
مثل این که حالا شنیدیم — چون مردم
حرکت های احمقانه ای می کنند،
و آنها می توانند خیلی عصبانی شوند
و نفهمند که منظورمان چه بوده.
ولی ممکن است آنها، توانایی دیگری
داشته باشند، چیزی دیگر
که همانقدر برای ما بی معنی باشد،
اما آنها از ویژگی خیلی بالایی
در آن داشته باشند.
ولی ما به معنی واقعی چیزی
از این قابلیت ندانیم.
پس می توان به افزودن،
توانمندی های حسی
و استعداد های ذهنی متفاوتی، فکر کرد
قابلیت های بدنی و ظاهری
و کنترل شخصی موثر.
سلامتی بهتر و هدفمند.
توان تغییر بین استراحت و فعالیت —
توان آرام بودن وقتی لازم است و سرعت گرفتن.
توان بسادگی جلو و عقب رفتن
چیز مناسبی است اگر بتوانیم —
راحت تر تغییر کنیم،
وقتی که کاملا در کاری که
می کنی غرق شده ای.
آگاهی و همدردی.
توان آنکه — این کاربرد جالب دیگری است
که شاید، زیر گروه اجتماعی
دیگری داشته باشد.
اگر واقعا بخواهی ارتباط عاطفی 
خود را با کسی حفظ کنی،
که در طول زمان بی نقص بماند،
تا نباید که — عشق هیچگاه نباید
محو شود اگر تو نخواهی.
این احتمالا خیلی سخت نخواهد بود.
شاید یک هورمون ساده
یا چیزی شبیه آن بتواند انجامش دهد.


که در موش ها انجام شده.
شما می توانید یک موش صحرایی را
طوری مهندسی کنید که تک همسر شود
در حالی بصورت طبیعی چند همسر است.
تنها یک ژن است.
ممکن است در انسانها
پیچیده تر باشد، اما نه آنقدر.
این آخرین تصویری است که می خواهم —
حالا باید از نشان دهنده لیزر استفاده کنیم.
یک حالت ممکن اینجا بودن،
راهی از زندگی است —
روشی از بودن، تجربه کردن، فکر کردن، دیدن،
تعامل با جهان.
این پایین در این گوشه کوچک،
اینجا، زیر فضایی داریم
از فضای بزرگتر که برای
موجودات انسانی در دسترس است —
بودن با توانایی های زیستی مان.
این بخشی از فضاست که برای
حیوانات در دسترس است;
چون ما هم حیوانیم، زیر مجموعه آنیم.


و بعد می توانی برخی از توسعه هایی که
برای توان انسانی ممکن است را تصور کنی.
حالت های متفاوتی که
از تو بودن می تواند تجربه شود
اگر می توانستی مثلا ۲۰۰ سال زنده بمانی.
می توانستی به شکل های مختلفی زندگی کنی 
و دانش خود را افزایش دهی
که این برای انسان امروز میسر نیست.
پس به محیط بزرگتر« انسان +» میروی،
و این را می توانی ادامه دهی و نهایتا
کلی فضای بزرگتر از
حالت های بودن را تجربه کنی.


حالا، چرا انجام این کار خوب است؟
خوب، ما این دایره 
کوچک انسانی را می شناسیم،
این حالت های فوق العاده عالی 
و ارزنده بودن وجود دارند —
زندگی انسانی در بهترین
حالت شگفت انگیز است.
دلیلی ندارد تا قبول کنیم که 
در این فضای خیلی، خیلی بزرگتر
حالت های وجودی بی نهایت
ارزشمندی وجود نداشته باشد،
شاید آنهایی که فراتر
از بیش ترین حد
تصور یا آرزویمان باشد.
و تا بتوانیم این مشکل سوم را حل کنیم،
فکر می کنم نیاز دازیم — به آرامی،
با دقت، با عقلانیت اخلاقی و محدودیت —
راه هایی را بنا کنیم تا اجازه دهد 
به این فضای بزرگتر و بررسی آن اقدام کنیم
و ارزش هایی بزرگتری را بیابیم که
ممکن است آنجا پنهان شده باشند.
متشکرم.

