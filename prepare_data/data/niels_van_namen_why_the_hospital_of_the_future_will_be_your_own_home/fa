
احتمالاً برای شما تعجب‌آور نیست،
ولی من دوست ندارم در یک بیمارستان باشم
یا به یک بیمارستان بروم.
شما چه طور؟
مطمئن هستم بسیاری از شما
همین احساس را دارید، درست است؟
ولی چرا؟ چرا ما اینقدر از
بیمارستان‌ها متنفر هستیم؟
یا این تنها حقیقتی است
که مجبوریم با آن زندگی کنیم؟
آیا به خاطر غذای بی‌کیفیت هست؟
به خاطر پارکینگ گران هست؟
به خاطر بوی تند هست؟
یا به علت ترس از چیز‌های ناشناخته است؟
در واقع، به خاطر همهٔ این‌ها
و چیز‌های دیگر است.
بیماران معمولا باید مسافت‌های
طولانی طی کنند
تا به نزدیک‌ترین بیمارستان برسند،
و در مناطق روستایی دسترسی به مراقبت‌های
بیمارستانی بیشتر و بیشتر
به یک معضل تبدیل می‌شود،
در آمریکا،
همین‌طور در کشور‌هایی با
تراکم جمعیت کمتر مثل سوئد.
حتی وقتی بیمارستان‌ها فراوان هستند،
بازهم معمولا فقیرها و سالمندها
در دریافت خدمات درمانی
مشکل دارند
چون فاقد حمل‌ونقل راحت و
مقرون به صرفه هستند.
و بسیاری از مردم به کلی از
مراقبت‌های بیمارستانی دوری می‌کنند،
و درمان مناسب را دریافت نمی‌کنند،
تنها به خاطر هزینه.
ما می‌بینیم که ۶۴ درصد آمریکایی‌ها
به خاطر هزینه از درمان دوری می‌کنند.
و حتی زمانی هم که درمان دریافت می‌کنیم،
بیمارستان‌ها غالبا ما را مریض‌تر می‌کنند.
طبق گزارش‌ها، خطا‌های پزشکی
سومین عامل مرگ در آمریکا هستند،
درست بعد از سرطان و بیماری‌های قلبی،
سومین عامل مرگ!
من بیشتر از ۲۰ سال هست که
در حوزهٔ سلامت هستم،
و هر روز می‌بینم که سیستم بیمارستانی ما
چقدر ناکارامد و منسوخ‌شده است.
بگذارید برای شما دو تا مثال بزنم.
۴ نفر از هر ۱۰ پزشک ژاپنی،
و ۵ نفر از هر ۱۰ پزشک آمریکایی
از فشار کاری فرسوده می‌شوند.
در کشور من، هلند،
که تنها ۱۷ میلیون نفر جمعیت دارد
و ما با کمبود ۱۲۵ هزار پرستار
در سال‌های آینده مواجه هستیم!
اما چه شد که به این‌ ایده رسیدیم
که انواع بیماران را با هم
در ساختمانی بزرگ جمع کنیم؟
خب، ما باید به دوران
یونانی‌های باستان برگردیم.
۴۰۰ سال پیش از میلاد،
معابدی برای درمان ساخته شدند.
جایی که مردم می‌توانستند برای تشخیص،
درمان و بهبود بیماری‌شان
مراجعه کنند.
و بعد واقعاً برای حدود ۲,۰۰۰ سال،
در مسیر رسیدن به انقلاب صنعتی
شاهد مراکز مذهبی بوده‌ایم.
زمانی که دیدیم بیمارستان‌ها
مانند خطوط تولید
بر اساس اصول انقلاب صنعتی برپا شدند،
— برای تولید موثرتر —
و محصولات را، که در این مورد
همان بیماران هستند،
در اسرع وقت به بیرون از بیمارستان
منتقل کنند.
در طول قرن اخیر، ما
نوآوری‌های جذاب بسیاری را دیده‌ایم.
فهمیدیم چطور انسولین درست کنیم.
ضربان‌ساز و اشعهٔ ایکس
را اختراع کردیم.
و حتی به عصر شگفت‌انگیز
سلول‌درمانی و ژن‌درمانی رسیدیم.
اما بزرگترین تغییر، یعنی اصلاح
همه‌جانبهٔ سیستم بیمارستان‌های‌مان،
هنوز پیش روی ما است.
و من باور دارم الان وقت آن هست، 
ما این فرصت را داریم
که سیستم را یکسره دگرگون کنیم،
و سیستم فعلی بیمارستانی‌مان
را فراموش کنیم.
من باور دارم وقت آن است که
سیستم جدیدی بسازیم
که حول محور مراقبت در خانه می‌چرخد.
پژوهش‌های اخیر نشان دادند
که ۴۶ درصد از مراقبت‌های بیمارستانی
می‌تواند به خانه بیمار منتقل شود.
رقم خیلی زیادی است.
و عمدتا برای بیمارانی است که
از بیماری‌های مزمن رنج می‌برند.
با انجام این‌کار، بیمارستان‌ها
می‌توانند و باید
به مراکز درمانی کوچکتر، 
چابک و سیاری تقلیل پیدا کنند
که روی مراقبت‌های حاد متمرکز هستند.
بنابراین چیز‌هایی مثل پزشکی نوزادان، 
مراقبت‌های ویژه، جراحی و عکس‌برداری
همچنان در بیمارستان‌ها باقی می‌مانند،
حداقل تا جایی که می‌شود پیش‌بینی کرد.
چند هفته پیش، همکاری را دیدم
که برای مادرش تشخیص داده شده که
سرطان غیرقابل درمانی دارد.
او گفت: «نیلز، خیلی سخت هست.
خیلی سخت هست وقتی می‌دانیم فقط
چند ماه دیگر می‌تواند زندگی کند.
به جای اینکه با نوه‌هایش بازی کند،
مجبور است هفته‌ای سه بار
هربار دو ساعت تا آمستردام برود و بیاید
فقط برای دریافت تداوی و دادن آزمایش‌هایش.»
و این واقعاً قلبم را می‌شکند،
چون ما همه می‌دانیم که
یک پرستار حرفه‌ای
می‌تواند در خانه هم
از او خون بگیرد، درست هست؟
و اگر می‌تواند در خانه هم
آزمایش بدهد و درمان بگیرد،
می‌تواند در چند ماه آخر آن
کار‌هایی را انجام بدهد
که واقعاً برایش مهم است.
مادر خودم، الان ۸۲ سالش هست —
خدا نگه‌دارش باشد —
از رفتن به بیمارستان اجتناب می‌کند
چون برایش سخت است رفت و آمد 
را برنامه‌ریزی و مدیریت کند.
بنابراین من و خواهرم، 
به او کمک می‌کنیم.
اما افراد سالمند زیادی هستند
که از درمان دوری می‌کنند
و آن قدر صبر می‌کنند که
زندگی‌شان به خطر می‌افتد،
و مستقیما برمی‌گردد به
مراقبت‌های ویژهٔ پرهزینه.
دکتر کووینسکی، پژوهشگر بالینی
در دانشگاه کالیفرنیا،
نتیجه‌گیری می‌کند که یک سوم
بیماران بالای ۷۰ سال
و بیش از نصف بیماران بالای ۸۵ سال
بیمارستان را ناتوان‌تر از
زمانی که وارد شدند ترک می‌کنند.
و یک مشکل خیلی عملی
که بیماران زیادی وقتی به بیمارستان
می‌روند با آن روبه‌رو می‌شوند این هست:
من با همدم اصلی زندگی‌ام کجا بروم؟
من کجا بروم با سگم؟
راستی، این سگ ما هست. 
خوشگل نیست؟
(خندهٔ حضار)
اما مسئله فقط راحتی نیست.
اقامت‌ها و هزینه‌های غیرضروری هم هست.
یکی از دوست‌های من، آرت،
اخیراً برای یک جراحی جزئی
باید بستری می‌شد،
و مجبور بود بیشتر از دو هفته
در بیمارستان بماند،
فقط به خاطر اینکه به یک نوع از
آنتی‌بیوتیک تزریقی نیاز داشت.
بنابراین یک تخت را برای دو هفته اشغال کرد
که بیش از هزار یورو در روز هزینه داشت!
واقعاً مسخره است!
و این هزینه‌ها واقعا
اصل ماجرا هستند.
خب دیده‌ایم
در اقتصاد‌های جهانی زیادی،
هزینهٔ مراقبت‌های بهداشتی
به عنوان درصدی از تولید ناخالص داخلی
در سال‌های گذشته افزایش یافته است.
ما در اینجا می‌بینیم که
در طول ۵۰ سال گذشته،
هزینهٔ مراقبت‌های بهداشتی
از حدود ۵ درصد در آلمان
تا ۱۱ درصد در حال حاضر رشد کرده است.
در آمریکا، افزایش از ۶ درصد تا بیش از
۱۷ درصد در حال حاضر را مشاهده می‌کنیم.
و بخش بزرگی از این هزینه‌ها
نشأت گرفته از سرمایه‌گذاری
در ساختمان‌های بزرگ
و پرزرق‌وبرق بیمارستان‌ها است.
و این ساختمان‌ها انعطاف‌پذیر نیستند،
و سیستمی را برقرار می‌کنند که در آن
تخت‌های بیمارستان باید پر باشند
تا بیمارستان با بیشترین درآمد کار کند.
هیچ انگیزه‌ای برای یک بیمارستان وجود ندارد
تا با تخت‌های کمتر کار کند.
تنها فکر کردن به آن
حال شما را به هم می‌زند، درست است؟
و نکته این هست: 
هزینهٔ درمان‌‌‌‌‌‌ دوستم‌‌‌‌‌ آرت در خانه
می‌تواند تا ۱۰ برابر
ارزان‌تر از بیمارستان بشود.
و ما به آن سمت‌‌‌‌‌‌ می‌رویم.
تخت بیمارستانی آینده، 
در خانه‌های خودمان خواهد بود.
و قبلا شروع شده است.
مراقبت خانگی در سطح جهان
هرساله ۱۰ درصد رشد می‌کند.
و طبق تجربهٔ خودم، 
می‌بینم که تدارکات و فناوری
راه حل‌های مراقبت خانگی را
امکان‌پذیر می‌کنند.
فناوری الان هم 
اجازه می‌دهد تا کار‌هایی بکنیم
که زمانی در انحصار بیمارستان‌ها بود.
آزمایش‌های تشخیصی مثل آزمایش خون،
آزمایش قند، آزمایش ادرار، می‌توانند
در محیط روح‌افزای خانه گرفته شوند.
و دستگاه‌های متصل به بدن بیشتر و بیشتری را
مانند ضربان‌ساز و پمپ انسولین می‌بینیم
که در هنگام احتیاج به کمک، 
به صورت فعال علامت می‌دهند.
و تمام آن فناوری‌ها
با دادن فهم و شهود بیشتر
از سلامت بیماران گرد هم آمدند،
و این شهود و تمام این اطلاعات
منجر به کنترل بهتر
و خطا‌های پزشکی کمتری می‌شود —
یادتان می‌آید؟ سومین عامل مرگ
در آمریکا.
و من هر روز سر کار این را می‌بینم.
من در بخش تدارکات کار می‌کنم
و برای من، مراقبت خانگی جواب می‌دهد.
بنابراین می‌بینیم یک راننده، دارو
را به خانه بیمار تحویل می‌دهد.
یک پرستار به راننده می‌پیوندد
و در واقع بر مصرف دارو
در خانهٔ بیمار نظارت می‌کند.
همین‌قدر ساده است.
دوستم، آرت، را یادتان می‌آید؟
او الان می‌تواند آنتی‌بیوتیک تزریقی‌اش را
در آرامش خانه‌اش دریافت کند:
نه خبری از پیژامه‌های بیمارستان هست، 
نه خبری از غذای مزخرف
و نه خطر باکتری‌های مقاوم
در برابر آنتی‌بیوتیک
که فقط در این بیمارستان‌ها
گریبان‌گیر شما می‌شود.
و از این فراتر می‌رود.
پس حالا سالمند‌ها می‌توانند
درمانی که نیاز دارند
را در آسایشِ خانهٔ خودشان دریافت کنند
در حالی که کنار بهترین
همدم زندگی‌شان هستند.
و دیگر نیازی نیست ساعت‌ها رانندگی کنید
فقط برای اینکه درمان بگیرید
و آزمایش بدهید.
در هلند و دانمارک،
ما موفقیت‌های خیلی خوبی در
کلینیک‌های سرطان دیده‌ایم
که شیمی‌درمانی را
در خانهٔ بیماران انجام می‌دهند،
حتی بعضی اوقات به صورت جمعی
با حضور بیماران دیگر.
بهترین بهبود‌ها برای این بیمارها
بهبود در کاهش استرس،
اختلالات اضطرابی و افسردگی بوده است.
مراقبت خانگی، همچنین به آن‌ها
کمک کرده است تا به حالت عادی
و آزادی در زندگی‌شان برگردند،
و در واقع به آن‌ها کمک کرده است
تا بیماری‌شان را فراموش کنند.
اما مراقبت خانگی، نیلز —
اگه خانه‌ای نداشته باشم چه؟ 
وقتی بی‌خانمان هستم،
یا وقتی خانه دارم اما کسی نیست
که از من مراقبت کند
یا حتی در را برایم باز کند؟
خب، اینجا اقتصاد اشتراکی وارد می‌شود،
یا، آن طور که من آن را می‌نامم، Airbnb
(یک وبسایت همرسانی) برای مراقبت خانگی.
در هلند، ما کلیساها و
سازمان‌های بهزیستی را می‌بینیم
که افرادی که به مراقبت و
همراهی نیاز دارند را وصل می‌کنند
به افرادی که واقعاً خانه‌ای
برای آن‌ها دارند
و می‌توانند از آن‌ها مراقبت کرده
و همراهی‌شان کنند.
مراقبت خانگی ارزان‌تر هست،
تسهیل آن راحت‌تر هست، 
و راه‌اندازی آن سریع است —
چه در مناطق روستایی که در موردش حرف زدیم، 
بلکه همچنین در شرایط بحرانی بشردوستانه
که اغلب امن‌تر، سریع‌تر و ارزان‌تر هست
که در خانه چیزها را راه بی‌اندازیم.
مراقبت خانگی نه تنها
در مناطق مرفه،
که در جوامع کم‌درامد هم اجرا شدنی است.
مراقبت خانگی در کشور‌های توسعه‌یافته
به خوبی کشور‌های درحال توسعه کار می‌کند.
بنابراین، من مشتاق هستم کمک کنم
تا به واسطهٔ مراقبت خانگی،
زندگی بیماران بهبود پیدا کند.
من مشتاق هستم کمک کنم
تا سالمندان درمان مورد نیازشان را
در آسایشِ خانه‌های خودشان،
در کنار بهترین همدم زندگی‌شان دریافت کنند.
من مشتاق هستم تا تغییر را ایجاد کنم
و کمک کنم تا مطمئن بشویم که بیماران، 
و نه بیماری‌های‌شان،
زندگی‌شان را کنترل می‌کنند.
برای من، این مراقبتی هست که
دم در خانه تحویل داده می‌شود.
از شما متشکرم.
(تشویق حضار)

