
چند سال پیش،
ممتازترین مقام حقوقی 
در ایالت جورجیا به من تلفن زد:
دادستان کل.
آن لحظه برایم یک زنگ بیدارباش بود.
سال ۲۰۱۳ بود و شهر آتلانتا،
میزبان مرحله نیمه‌نهایی 
بسکتبال آمریکا بود.
دادستان کل تلفن زد تا بپرسد
که آیا شرکت من می‌تواند به 
حمایت مالی بیلبوردهایی کمک کند
که قرار بود در چهارچوب 
کمپین ضدقاچاق انسان در سطح شهر گذاشته شود.
او گفت این کار مهمیست چون تجارت جنسی
در رویدادهای بزرگ ورزشی و 
نشست‌های بزرگ افزایش میابد.
و این بیلبوردها به بالابردن 
سطح هشیاری کمک می‌کند.


راستش را بخواهید،
اولین پاسخم این بود که مودبانه رد کنم.


(خنده)


بیایید با آن روبرو شویم—
هزاران جا هست که شرکت‌های عظیم آمریکا
می‌توانند در آن داخل شوند.
تجارت انسان یک مقدار آشفته به نظر می‌رسید.
یک مقدار زیادی دشوار،
چیزی که بهتر است بگذاریمش 
برای یک نفر دیگر.


اما بعد شروع کردم به درک و 
فهم عظمت واقعی مشکل،
و این که در شهر زادگاه شرکت خودم
گسترش دارد.


من سالها در آتلانتا کار و زندگی کردم.
اینجا در زمینه حقوق کار می‌کنم.
با این حال، هیچ خبر نداشتم که 
زادگاه فرزندانم
از جمله شهرهای عمده
تجارت جنسی در آمریکاست.
در آخرین گزارش آمده، 
تجارت جنسی غیرقانونی آتلانتا
تا ۲۹۰ میلیون دلار در سال درآمد داشته.
این از مجموع درآمد تجارت غیرقانونی اسلحه 
و مواد مخدر بالاتر است.


قدم پیش گذاشتیم و به بیلبوردها کمک کردیم.
اما نمی‌توانستم فکر کنم که بس است.
والد درونم، مادر درونم، 
می‌خواست کار بیشتری بکند.


شروع کردم به صحبت با آدم‌ها در این باره
و بی‌بروبرگرد، شگفت‌زده شدم.
چرا که مکالمه از ابراز تعجب:
«واقعاً؟ این اتفاق اینجا می‌افته؟»
به همدلی می‌رسید: «عجب،
باید یک کاری بکنیم.»
و به نکوهش: «منظورت این نیست که 
تمام فاحشه‌ها قربانی‌اند. مگه نه؟
یعنی اونها نمی‌دونن دارند چه کار می‌کنند؟»


درک می‌کنم و دلیل گیجی مردم را می‌فهمم.
پس تصریح می‌کنم، 
افرادی که درباره‌شان حرف می‌زنم
این زندگی را انتخاب نکرده‌اند.
مجبور شده‌اند، گول خورده‌اند 
یا به زور تهدید واردش شده‌اند.
این در واقع توصیف حقوقی
قاچاق انسان تحت قانون فدرال 
در مورد بزرگسالان است.
حال، در مورد کودکان،
هر فرد زیر ۱۸ سالی که 
به جای دیگری منتقل شود،
مورد استفاده قرار گرفته یا در 
فعالیت جنسی تجاری به کار گرفته شود،
خود به خود یک قربانی است.
فارغ از این که به زور، تقلب یا فشار باشد.
این جرم سن، جنسیت، یا 
مرز اقتصادی-اجتماعی نمی‌شناسد.


از دختری ۱۶ ساله می‌گویم که 
در واشنگتن دی.سی ملاقات کردم.
او از ۱۴ تا ۱۶ سالگی گرفتار قاچاق بود.
او قربانی نظام مراقبت از 
کودکان بی‌سرپرست بود.
و می‌گفت که تا روزی پنج بار فروخته می‌شده.
او با عبارت «قاچاق انسان» بیگانه بود.
فکر می‌کرد این بخشی از زندگی او 
به عنوان یک کودک تحت مراقبت موقت است.


قاچاق انسان در مناطق ثروتمندنشین و 
شهرک‌های محصور نیز رخ می‌دهد.
و مردها دختران جوان را به 
موقعیت‌های قاچاق انسان می‌کشانند
با وعده و وعید قرارداد مدل شدن
و گوشی موبایل.
گاهی قاچاقچیان آنها را 
از وسط خیابان می‌ربایند.
در ایالات متحده تخمین زده شده 
که حدود ۲۰۰ تا ۳۰۰ هزار دختر و پسر
سالانه برای قاچاق فعالیت جنسی تجاری 
مورد استفاده قرار می‌گیرند.
درست شنیدید — دختر و پسر.
در سطح جهان، سازمان جهانی کار
تخمین می‌زند که سالانه حدود 
یک میلیون کودک
در خطر قاچاق انسان قرار دارند.
ارقام بالایی است.
با آن که بیلبوردها به طول کلی 
برای افزایش آگاهی عالی هستند،
اما برای پایان دادن 
به این مسئله کافی نیستند.
من می‌گویم، اگر واقعاً 
درباره قاچاق انسان جدی هستیم
نمی‌توانیم راهمان را 
از بردگی دنیای مدرن کج کنیم.
اگر واقعاً به دنبال پایان دادن 
به قاچاق انسان در آمریکا هستیم،
باید به شکل سازماندهی‌شده آموزش بدهیم
و هدفمان را مشخص کنیم.
و به نظر من جامعه تجاری 
بهترین موقعیت را دارد


تا این کار را انجام دهد.


قاچاق انسان تجارت بزرگی است.
من در حال ارائه یک طرح تجاری هستم 
که با مشتری آغاز می‌شود.
در تجارت جنسی، از جان 
به عنوان مشتری یاد می‌شود.
او مردی است که به آتش 
تقاضای قاچاق انسان هیزم می‌ریزد.
جان‌ها در یک قالب مشخص نمی‌گنجند.
اما یک حقیقت جهانی وجود دارد:
اگر جان نباشد، نه خریداری هست و نه قربانی.
پس اگر بخواهیم به قاچاق انسان ضربه بزنیم
باید از جان شروع کنیم.
و شرکت‌های تجاری قادرند این کار را بکنند، 
وقتی که او سر کار است.


سازمانی وجود دارد به اسم 
«شرکت‌های مخالف با بردگی و قاچاق»
یا به طور مختصر BEST.
این شرکت وقتی در سال ۲۰۱۲ تاسیس شد،
روی جان‌های مقیم سیاتل تحقیق کرد.
می‌دانید چی دستگیرشان شد؟
جان‌ها مردهای عادی روزمره‌اند،
که در ادارات محلی مشغول به کارند.
از ۱۸ تا ۸۴ ساله‌اند.
جان‌ها پدرند.
جان‌ها به خرید سکس در سفرهای کاری
هنگام رفتن به رویدادهای ورزشی
یا وقتی در خدمت نظامی‌اند
اعتراف کردند.
اما ضربه کاری اینجاست.
تحقیقات ِ BEST نشان داد که
خرید آنلاین سکس
ساعت دو بعد از ظهر اوج می‌گیرد.
که یعنی‌ «جان‌»ها احتمالا وسط روز کاری
در حال خرید سکس هستند.


به اعتقاد من راهی هست تا 
نگذارد «جان‌»ها وسط روز کاری
به خرید سکس مشغول شوند.
شرکت‌ها با سه روش ساده 
می‌توانند این کار را بکنند:‌


اول از طریق سیاست‌گذاری.
سیاستی که به وضوح می‌گوید،
شرکت، خرید سکس را در وسط روز کاری
با منابع شرکت یا در 
وقت اداری، ممنوع می‌کند.
درست است.
می‌گویم که اساسنامه شما 
باید حاوی مثال دقیق باشد
که می‌گوید خرید سکس در سفر 
و حضور در نمایشگاه‌های تجاری خارجی
ممنوع است، چرا که این اتقاق 
در چنین جاهایی می‌افتد.
سیاست‌گذاری به اندازه اعمال 
و ارائه آن مهم است.
چندین مطالعه روی «جان»ها نشان داده
که بهترین راه تشخیص آن‌ها سرافکندگی
و خجالت‌زده کرنشان در انظار عموم است.
بنابراین، شرکت‌هایی که مچ جان‌ها را
موقع خرید سکس
با استفاده از تجهیزات یا 
منابع شرکت می‌گیرند،
اما به آن‌ها فرصت داده یا آن را 
زیر فرش پنهان می‌کنند
و اخراجشان نمی‌کنند،
شریک جرم دامن زدن به تقاضا هستند.


پس سیاست‌گذاری یکی از 
بهترین راه‌های شروع است.
راه دوم آموزش نیروی کار است.
شرکت‌ها می‌توانند فقط با آموزش
نیروی کار خود راه درازی را طی کنند
تا علامت‌ها و آژیرهای قرمز
قاچاق انسان شناخته شوند.
این لحظه‌ای بود که دریافتم شرکت ما 
چطور می‌تواند تغییری بزرگ ایجاد کند.
در کشور ما اتوبان‌ها، فرودگاه‌ها 
و توقفگاه‌های کامیون‌
در واقع به عنوان مسیرهای 
مدرن برده‌داری استفاده می‌شوند.
شرکت ما بیش از صد هزار راننده
در تمام کشور و تمام جهان دارد.
و آموزش به‌ آنان برای دیدن موارد مشکوک 
کاملا منطقی بود.
نمی‌خواهیم تا مداخله کرده 
و به تنهایی وارد عمل شوند،
می‌خواهیم تا از طریق یک خط تلفن مستقیم
به یک شماره تلفن کنند،
و بگذارند تا مجریان قانون مداخله کنند.


برای این کار،
با سازمانی به نام «کامیون‌ران‌های 
مخالف قاچاق» شریک شدیم.
این سازمان مستقر در کلرادو 
ابزار و حمایت آنلاینی داشت
که به کامیون‌رانهایمان دادیم که دقیقا
ملزومات شناسایی موارد مشکوک را
در اختیارشان گذاشت.
مثلا شنیدن مکالمات در شبکه بیسیم داخلی
درباره دخترها در خروجی‌های مجاور.
یا، دیدن زنان جوان موقع خروج از اتومبیل‌ها
در پارکینگ‌ کامیون‌ها.
وقتی این آموزش‌ها را ارائه دادیم،
شماری از راننده‌های شجاع 
اعتراف کردند که این زنان را دیده‌اند،
که در توقفگاه کامیون‌ها به دنبال مشتری
سوار تاکسی می‌شدند.
آنها گفتند که مشتری این زنان نبودند.
اما این را هم نمی‌دانستند 
که می‌توانند تلفن کنند.
و این همان چیزیست که از آن‌ها می‌خواهیم.


سازمان TAT، 
کامیون‌دارهای مخالف قاچاق انسان،
بر لزوم صحبت کردن مردها با مردهای دیگر
درباره خرید آنلاین سکس 
و نخریدن سکس تاکید می‌کند. 

آنها مردان یونیفرم‌پوشی را نشان می‌دهند
که باافتخار می‌گویند چرا خریدار نیستند.
اگر قرار باشد در این فاجعه، 
شاهد تغییر فرهنگ باشیم،
به مردانی نیاز داریم که با مردان دیگر 

درباره مسائل بنیادین
دامن زدن به تقاضا صحبت کنند.
چرا که گاهی، «جان»ها بی‌خبرند از این که
دخترانی را می‌خرند که 
به بردگی گرفته شده‌اند.


و می‌رسم به راه آخر کمک‌رسانی شرکت‌ها.
هر کسب‌وکاری منابع مخصوص خود
یا فوت‌وفن مخفی خود را دارد
که می‌تواند برای مبارزه
با قاچاق انسان ارائه دهد.
مثلا، ویزا، مستر کارت و امریکن اکسپرس
تراکنش‌های صورت گرفته
از backpage.com را مسدود می‌کنند،
که یک صفحه اینترنتی تجارت سکس است
و درآمدش به ماهانه ۹ میلیون دلار می‌رسد.
در آوریل ۲۰۱۸، backpage.com 
و وبسایت‌های وابسته به آن بسته شدند،
و اف.بی.آی سرمایه‌هایشان را توقیف کرد.


استخدام قربانیان راه دیگری برای 
یاری‌رسانی همه شرکت‌هاست.
Randstad، سازمانی که طی 
همکاری با شرکت‌های دیگر
نجات‌یافتگان محتاج شغل را شناسایی ‌می‌کند،
برنامه فوق‌العاده‌ای دارد به نام
«استخدام امید.»
ما از این برنامه استفاده کرده‌ایم، 
و می‌دانیم که موثر است.
علاوه بر آموزش مهماندارها،
و خدمه پرواز،
خطوط هوایی دلتا، از طریق برنامه 
«اسکای ویش»، «اسکای مایلز» را،
به نجات‌یافتگان عرضه می‌کند تا 
از چنگ آدم‌ربایان بگریزند
و به خانواده‌هایشان بپیوندند.
شرکت‌های تجاری 
هزاران کار می‌توانند بکنند.
فقط باید تصمیم بگیرند در
پیوستن به مبارزه چه باید بکنند.


امروز، برده‌داری غیرقابل توجیه است.
اما از دید من، همچنان یکی از 
فجیع‌ترین موارد نقض حقوق بشر 

در دوران ماست.
خوشبختانه، جامعه تجاری جایگاه یگانه‌ای
در کمک به آموزش کارمندان،
اعمال سیاست،
و کمک به استفاده از منابع خاص خود،
در مبارزه با قاچاق انسان دارد.


شما چطور؟
چطور است نشانه‌ها را یاد بگیرید؟

چطور است تصمیمی بگیرید تا 
نشانه‌های اطرافتان را دریابید
و تلفن بزنید؟
تلفن زدن به مجریان قانون
وقتی که می‌بینید چیزی در جای خودش نیست،
مجازاتی ندارد.
با هم، می‌توانیم از کودکانمان محافظت کنیم،
می‌توانیم نیروی کار پیرامونمان را 
آموزش دهیم،
و جامعه را بهبود بخشیم،
در جایی که همه ما با «جان» 
زندگی و کار می‌کنیم.


متشکرم.


(تشویق حاضران)

