
در بیشتر قرن گذشته،
معماری تحت سیطره مکتب معروفی بود.
عبارت «فرم از فعالیت پیروی می‎کند،»
شعار جاه طلبانه مدرنیته شده بود
و مضر و خفت‌بار،
که معماری را از مباحث زینتی آزاد کرده بود،
اما آن را محکوم به سختگیری سودمندگرایانه
و اهداف محدود شده کردند.
صد البته که معماری بر طبق عملکرد است،
اما من می‌خواهم بازنویسی یک عبارت
از برنارد شومی را یادآور بشوم،
و می‌خواهم یک کیفیت 
کاملا متفاوت را ایجاد کنم.
اگر فرم از افسانه و خیال پیروی کند،
می‌توانستیم معماری و ساختمان را 
به عنوان فضایی از داستان‌ها تصور کنیم،
داستانهای از مردمانی که
در آن زندگی می‌کنند،
مردمانی که در آن ساختمان‌ها کار می‌کنند،
و ما توانستیم شروع به تصور
تجربیاتی که ساختمان‎هایمان می‎سازند، کنیم.


در این جمله، من مجذوب کلمه خیال شدم
نه بصورت غیر قابل باور، بلکه بصورت واقعی،
بصورت واقعیت آنچه معنی و مفهوم معماری است
برای مردمی که در آن و با آن زندگی می‌کنند.
ساختمان‌های ما نمونه‎هایی ابتدایی است
ایده‎هایی برای اینکه چگونه یک فضا زندگی
یا یک فضای کاری می‌تواند متفاوت باشد،
و اینکه امروزه یک فضای فرهنگی و
یا یک فضای رسانه‌ای چگونه می‌تواند باشد.
ساختمان‎های ما واقعی،
و درحال ساخته شدنند.
آن‎ها یک ترکیب صریح و روشن
در واقعیت فیزیکی
و امکان مفهومی هستند.
من به معماریمان به عنوان
ساختارهای سازمانی نگاه می‌کنم.
درواقع در مرکز آنها تفکر ساختاری است،
مانند یک سیستم:
چطور می‌توانیم چیزها را
به هر دو شکل عملکردی
و تجربی بچینیم؟
ما چگونه می‌توانیم ساختمان‌هایی بسازیم،
که رشته ای از روابط
و داستان‌ها را خلق کنند؟
و چگونه داستان‌های خیالی مربوط به
ساکنین و استفاده‌کنندگان ساختمان‌های ما
معماری را رقم می‌زنند،
زمانی که معماری داستان‌های آنها را
همزمان رقم می‎زند؟


و اینجاست که اصطلاح دوم بکار برده می‎شود،
چیزی که من آن را
«ترکیبات داستانی» می‌نامم —
ساختار چندین داستان همزمان
که از طریق ساختمان‌هایی که
ما ساخته‎ایم نشان داده می‎شوند.
بنابراین می‎توانیم معماری را به عنوان 
سیستم پیچیده‌ای از روابط در نظر بگیریم،
در هر دو شکل برنامه‌ای و عملکردی
و تجربی، احساسی و یا اجتماعی.


این مرکز رسانه ملی چین است،
که من و رم کولهاس در OMA طراحی کردیم.
وقتی من باراول در۲۰۰۲ به پکن رفتم،
برنامه ریزان شهری این تصوی را نشان دادند:
جنگلی از چندصد آسمان خراش
که در ناحیه تجاری مرکزی شهر ایجاد شدند،
البته در آن زمان تعداد انگشت شماری
از آنها موجود بودند.
پس ما باید در زمینه‌ای که
هیچ چیز از آن نمی‌دانستیم طراحی می‌کردیم،
به جز یک چیز:
همه چیز باید بر مبنای عمودی بودن باشد.


البته، یک آسمان خراش عمودی است —
یک ساختار به شدت سلسله مراتبی است،
همیشه بالا بهترین مکان است،
و پایینش بدترین،
و هرچقدر بالاتر باشی، بهتر به نظر می‌رسی.
و ما می‌خواستیم از خود بپرسیم،
یک ساختمان می‌تواند
با یک کیفیت کاملا متفاوت باشد؟
می‎تواند این سلسله مراتبی بودن را 
برهم زند، و به شکل یک سیستم باشد
آن بیشتر بر پایه همکاری است،
تا تفکیک؟
پس ما این سوزن را گرفتیم 
و به سمت خودش خم کردیم،
به شکل یک چرخه‎ای از 
فعالیت‎های به هم پیوسته.
ایده ما یکی کردن تمام 
بخش‎های فعالیت‌های تلویزیونی،
در یک ساختمان واحد بود: 
اخبار، تهیه کنندگی برنامه، رادیو،
تحقیق و آموزش، مدیریت —
همه در یک چرخه متشکل از 
فعالیت‌های به هم پیوسته
جایی که مردم یکدیگر را
در فرآیندهای مبادله و همکاری خواهند دید.


من هنوز این تصویر را خیلی دوست دارم.
یادآور کلاس‎های زیست شناسی است،
اگر بدن انسان را با تمام اعضا
و سیستم‌های گردشی آن یادتان باشد،
مانند آنچه در مدرسه داشتیم.
و ناگهان شما به معماری نه به عنوان
ساخت ساختمان، بلکه به شکل
یک ارگانیسم و موجود زنده می‎نگرید.
و زمانی که شما شروع به تشریح
این ارگانیسم می‌کنید،
می‌توانید مجموعه ای از
دسته‌های اولیه تخصصی را شناسایی کنید —
تهیه کنندگان برنامه، 
مرکز اطلاع رسانی و اخبار.
آن‌ها با دسته‎های اجتماعی
ارتباط تنگاتنگی دارند.
اتاق‎های ملاقات، غذاخوری، محدوده گپ زنی —
مکان‎هایی غیررسمی برای افراد
که در آن ملاقات و تبادلات انجام دهند.
پس ساختار و طبقه بندی این ساختمان
بر پایه یک ترکیبی
از تخصصی و اجتماعی،
انسانی و عملکردی بود.
و البته، ما از این حلقه ساختمان 
مانند یک سیستم گردش خون استفاده کردیم،
برای پیوند همه چیز با هم،
که به بازدیدکنندگان و کارکنان
فرصتی برای تجربه همه این کارکردهای متفاوت
در مجموعه‌ای یکپارچه بدهیم.


با ۴۷۳٫۰۰۰ متر مربع،
یکی از بزرگترین ساختمان‎هایی است 
که تا به حال در جهان ساخته شده.
جمعیتی بیش از۱۰٫۰۰۰ نفر را در خود دارد،
و البته، این مقیاس فراتر از درک ما
از اکثر چیزها و بیشتر معماری‎ها است.
بنابراین، مدتی دست از کار کشیدیم
و مشغول جدا کردن ۱۰٫۰۰۰ تکه از آن
و چسباندن آنها بر روی یک مدل شدیم،
صرفا برای آنکه با واقعیت اینکه 
این مقدار واقعا چقدر است روبرو شویم.


اما البته، این تنها یک عدد نیست،
این بیانگر مردم و جامعه‎ای است 
که ساکن این ساختمان هستند،
و برای اینکه هم این را درک کنیم 
و هم معماری را دریابیم،
ما پنج عامل فرضی را در نظر گرفتیم،
و آن‎ها را در زندگی روزانه مردم
در این ساختمان تصور کردیم،
تصور اینکه کجا همدیگر را خواهند دید
چه چیزی را تجربه می‌کنند.
پس این یک روش برای 
تصویر کردن و طراحی ساختمان،
و همینطور ارتباط این تجربه‎هایشان بود.
این بخشی از نمایشگاهی
از موزه هنرهای مدرن بود
هم در نیویورک و هم در پکن.


این اتاق کنترل پخش اصلی است،
تاسیسات عظیم فنی تخصصی،
که می‌تواند به طور همزمان
۲۰۰ شبکه را پخش کند.
و این نمای امروز ساختمان در پکن است.
اولین پخش زنده پس از اینکه نمای بیرونی آن

برای المپیک پکن تکمیل شده بود،
المپیک ۲۰۱۲ لندن بود.
و می‎توانید در نوک این پایه ۷۵ متری،
آن ۳ دایره را ببینید.
و آن‎ها درواقع قسمتی از چرخه عمومی هستند
که از طریق ساختمان دیده می‎شوند.
آن‌ها تکه شیشه‌هایی هستند
که می‎توانید روی آن بایستید
و شهر را که زیر پای شما می‌گذرد 
به صورت آهسته ببینید.


ساختمان تبدیل به قسمتی از
زندگی روزمره در پکن شده است.
این آنجاست.
همچنین پس زمینه محبوبی برای
مراسم ازدواج شده است.


(خنده حضار)


ولی مهمترین لحظه شاید این است.
مجله «That's Beijing» شبیه «Time Out» است،
مجله‌ای که اخبار مربوط به اتفاقات
هر هفته شهر را منتشر می‌کند،
و ناگهان روی جلد آن ساختمان را می‎بینید
نه به عنوان یک عنصر فیزیکی،
بلکه به عنوان یک بازیگر شهری،
به عنوان بخشی از مجموعه شخصیت‌هایی
که داستان این شهر را تعریف می‌کنند.
پس ناگهان معماری نقش کیفیت
یک بازیگری که داستانی را می‌نویسد،
و آن را به نمایش در می‌آورد را 
برعهده می‌گیرد.
و من معتقدم این 
یکی از معانی اولیه‌ای است
که ما به آن اعتقاد داریم.


البته داستان دیگری هم
برای این ساختمان وجود دارد.
و آن داستان افرادی است که آن را ساخته‌اند.
من ۴۰۰ مهندس و معمار را مدیریت می‌کردم
در طی بالغ بر یک دهه کار تیمی
که ما در کنار یکدیگر
برای به تصویر کشیدن این ساختمان،
امکان سنجی و تصور مربوط به واقعیت آن،
و در نهایت خلق آن در چین داشتیم.


این یک توسعه مسکونی
در سنگاپور است، در مقیاس بزرگ.
اگر به سنگاپور مانند بیشتر قسمت‌های آسیا
و همینطور اکثر نقاط دیگر جهان نگاه کنیم،
تحت سلطه برج‎ها قرار دارد،
فرمی که در واقع جدایی را
به جای به هم پیوستگی ایجاد می‎کند،
و من می‌خواهم از شما بپرسم که 
چگونه می‌توان به زندگی کردن،
نه فقط از دید حریم شخصی
و مستقل بودن خودمان،
و آپارتمانمان،
بلکه در اجتماعی و تجمعی بودن، فکر کرد؟
چگونه ما می‎توانیم راجع به ایجاد یک
محیط همگانی فکر کنیم
که در آن به اشتراک گذاشتن چیزها به میزان
داشتن آنها برای خودمان خوب است؟


یک جواب معمول به این سوال —
ما باید ۱٫۰۴۰ آپارتمان طراحی می‌کردیم —
می‌توانست به این شکل باشد:
حد ارتفاع ۲۴ طبقه که توسط 
برنامه ریزان شهری تعیین شده،
۱۲ برج بدون هیچ چیز
غیر از فضای باقیمانده در میانشان —
یک سیستم خیلی تنگ و فشرده،
که اگر چه برج شما را منزوی می‎کند،
حتی به شما حریم شخصی هم نمی‎دهد،
زیرا به ساختمان کناری بسیار نزدیک هستید.
این خیلی سوال برانگیز است که 
کیفیتش چگونه خواهد بود.


خب من پیشنهاد خواباندن برج‌ها
از حالت عمودی به افقی
و روی هم گذاشتن آن‌ها را مطرح کردم،
جوری که از اطراف
تصادفی و بی‎نظم دیده شود،
اگر از نمای هلیکوپتر به آن نگاه کنید،
می‌توانید ساختار سازمانی آن را که در واقع
شبیه شبکه‌بندی‌های شش ضلعی است را ببینید،
که در آن این بلوک‌های ساختمان‌های افقی
به شکلی روی هم قرار گرفته‎اند
که محوطه‌های وسیع بیرونی را بسازد —
فضای مرکزی برای اجتماعات،
که با امکانات و عملکردهای متفاوت
برنامه‌ریزی شده‌اند.
و همینطور که می‌بینید
این محوطه‌ها محصور و محدود شده نیستند.
آنها باز، نفوذپذیر و قابل ارتباط هستند.
ما این پروژه را «در هم آمیختگی» نامیدیم،
با این نگرش که ما انسان و
فضا را به طور یکسان
در هم آمیختیم و به هم متصل کردیم.
و خصوصیت دقیق هر آنچه ما طراحی کردیم
بر مبنای پویا کردن فضا
و اختصاص دادن آن به ساکنین بود.
و در واقع، این یک سیستم بود
که ما فضاهای همگانی اساسی را
بر روی فضاهای خصوصی
و فردی بیشتری قرار دادیم.
بنابراین ما طیفی بین عرصه
اشتراکی و خصوصی ایجاد کردیم.


با یک عملیات کوچک ریاضی:
اگر ما همه فضاهای سبز 
روی زمین را حساب کنیم،
منهای زیر بنای ساختمان‌ها کنیم،
و سپس مساحت فضای سبز تراس‌های
ساختمان‎ها را نیز به آن اضافه کنیم،
ما ۱۱۲ درصد فضای سبز داریم،
یعنی ایجاد طبیعت بیشتر و
نه فقط ساخت ساختمان.
و البته این عملیات کوچک ریاضی
به شما نشان می‎دهد که ما
فضاهای موجود را برای
ساکنین افزایش می‌دهیم.
این، در واقع، ۱۳امین طبقه
یکی از این تراس‌ها است.
شما سطح جدیدی را که بستری برای
فعالیت‎های اجتماعی است را می‎بینید.


ما توجه زیادی به پایداری داشتیم.
در مناطق استوایی، باید
به خورشید توجه زیادی کرد،
و درواقع،به دنبال در امان بودن
از خورشید بودیم.
ما در ابتدا نشان دادیم که تمامی ساختمان‌ها
در طول سال نور کافی روز را خواهند داشت.
سپس ما در پی بهینه کردن
شفاف سازی نمای ساختمان‌ها رفتیم
تا مصرف انرژی ساختمان را کاهش دهیم.
ولی از همه مهمتر، ما توانستیم
نشان دهیم که چگونه
از طریق هندسه طراحی ساختمان‎ها،
خودشان سایه لازم برای حیاط را
فراهم خواهند کرد
و در واقع در تمامی سال 
قابل استفاده خواهد بود.
ما همچنین در راستای جهت
باد غالب حوض‎های آب را قرار دادیم،
پس سرمای تبخیر آب 
یک خرده‌اقلیم را خواهد ساخت
که مجدد، کیفیت فضای موجود را
برای ساکنین ارتقا خواهد داد.
و این ایده ایجاد تنوعی از گزینه‎ها بود،
آزادی اینکه کجا دوست دارید باشید،
یا شاید، به کجا دوست دارید فرار کنید،
در همان پیچیدگی مجموعه‌ای
که در آن زندگی می‌کنید.


اما از آسیا به اروپا بیاییم:
ساختمان شرکت محور رسانه آلمان در برلین،
در حال تغییر از سیستم کاغذی سنتی
به سیستم دیجیتالی بود.
و مدیر عامل چند سوال مناسب پرسید:
چرا امروزه هنوز کسی برای کار
به دفتر کار می‌رود،
چون در واقع هر مکانی 
می‎توان کار را انجام داد؟
و چگونه هویت دیجیتالی 
یک شرکت در یک ساختمان
تجسم یابد؟
ما نه تنها یک جسم ساختیم،
بلکه در مرکز آن
یک فضای بسیار بزرگ ایجاد کردیم،
و این فضا برای تجربیات جمعی،
اشتراکی و با هم بودن بود.
ارتباطات، تعاملات به عنوان مرکز این فضا،
که به خودی خود یک فضای مسطح بود،
مانند آنچه ما فضای ابری اشتراکی می‎گوییم،
در مرکز ساختمان،
با دفاتر کار استاندارد فراگرفته شد.
و تنها چند قدم آن طرف تر از
سکوت میز کارتان،
می‎توانید در تجربیات جمعی بزرگ
فضای مرکزی شرکت کنید.


نهایتا، به لندن آمدیم، ماموریت پروژه
شرکت توسعه میراث،
از شهردار لندن به ما داده شد.
اجرا مطالعات و تحقیق راجع به
پتانسیل مکانی از
استراتفورد در پارک المپیک
از ما خواسته شد.
در قرن ۱۹ام، شاهزاده آلبرت
آلبرتوپولیس را ساخت.
و یوریس جانسون در فکر
ساخت المپیکوپولیس بود.


ایده، دور هم آوردن بعضی از
بزرگترین موسسات بریتانیا،
برخی از بین‎المللی‎هایشان، برای ساخت
سیستم هم‎افزایی و همکوشی بود.
شاهزاده آلبرت، که قبلا،
آلبرتوپولیس را در قرن ۱۹ ساخته بود،
به فکر نمایش دادن تمامی دستاوردهای بشر،
و نزدیکتر کردن هنر و علم بود.
و مسیر نمایشگاهی و ترتیب خطی
آن موسسات را ساخت.


اما البته، اجتماع امروزه 
از آن جدا شده است.
ما دیگر در دنیایی زندگی نمی‎کنیم که
همه چیز به طور دقیق در آن مشخص شده است
و یا از هم جدا هستند.
ما در دنیایی زندگی می‎کنیم که
مرزهایش مابین قلمروهای مختلف
در حال محو شدن هستند،
و جایی که در آن همکاری و تعامل
بسیار مهمتر از
جدا ماندن شده است.
پس ما خواستیم به یک ماشین فرهنگی بزرگ،
ساختمانی که قلمروهای مختلف را هماهنگ کند
و به جنب و جوش درآورد،
اما بگذارد آن‎ها تعامل 
و همکاری کنند، فکر کنیم.
پایه و اساس آن یک طرح بسیار ساده،
مدل و ساختار حلقوی بود.
می‎توانست به عنوان راهرو دوگانه که
نور روز و تهویه هوا را دارد، عمل کند.
می‎توانست شفاف شود
و به یک فضای
اجرا نمایشگاهی بزرگ تغییر کند.
این ساختار با ایده اینکه تقریبا هر فعالیتی
بتواند به مرور زمان آن را پر کند،
به هم چسبیده بود.
پس موسسات می‎توانستند بزرگ و یا کوچک شوند،
البته، آینده فرهنگ، به هر حال،
متغیرترین چیز است.
این موقعیت ساختمان است،
در کنار مرکز ورزش‎های آبی،
و روبروی استادیوم المپیک.
و شما می‎توانید ببینید که حجم پایه آن
ایجاد شده و فضای عمومی را دربرگرفته است
و چگونه محوطه آن فضای 
عمومی داخل را سرزنده کرده است.


ایده ایجاد سیستم پیچیده‌ای بود
که در آن نهادهای سازمانی می‎توانستند
هویت خودشان را نگه دارند،
که در حجم و توده واحد
در بر گرفته نمی‎شدند.
این یک مقایسه اندازه و مقیاسی با
مرکز پامپیدو در پاریس است.
در هر دو مقیاس بزرگ و 
ظرفیت پروژه را نشان می‎دهد.
و اما تفاوت:
اینجا، تعددی از ساختارهای متفاوت است،
که در آن نهادهای مختلفی
می‎توانند با هم کار کنند
بدون اینکه هویتشان را از دست بدهند.
و این فکر بود که:
ساختن یک ساختار سازمان یافته
که به بسیاری از داستان‌ها
اجازه بیان کردن بدهد —
ساختن و تفکر کردن فرهنگی 
برای کسانی که در بخش‎های آموزشی هستند،
رقص برای کسانی که 
هنرهای بصری را به اجرا در می‌آورند،
و برای عموم تا همه این‎ها را با دنباله‌ای
از مسیرهای ممکن پذیرفته است،
تا متن خودشان را از این داستان‎ها
و تجربیاتشان بیان کنند.


و می‎خواهم با یک پروژه بسیار کوچک 
حرفم را تمام کنم،
در واقع، بسیار متفاوت است:
سینمایی شناور در اقیانوس تایلند.
دوستانم یک جشنواره سینما
راه‎اندازی کردند،
و من فکر کردم،
اگر ما به داستان‎ها و 
حکایت‎های فیلم فکر کنیم،
باید به داستان‎های بینندگان هم فکر کنیم.
پس من یک سکوی شناور کوچک،
بر پایه تکنیک ماهیگیران محلی که چگونه ،
مزارع خرچنگ و ماهی را می‎سازند،
طراحی کردم.
ما با جامعه محلی همکاری کردیم
و از مصالح و مواد بازیافتی خودشان،
این سکو فوق‌العاده شناور را ساختیم
که به آرامی در اقیانوس،
هنگامی ‎که فیلم‎هایی
از آرشیو فیلم بریتانیایی،
مثلا «آلیس در سرزمین عجایب» را 
می‎دیدیم، حرکت می‎کرد.
اساسی‎ترین تجربیات شنوندگان
با داستان فیلم عجین شد.


بنابراین من معتقدم که معماری
فراتر از یک عنصر کالبدی،
در محیط ساخته شده است،
و درواقع اینگونه است که چگونه می‎خواهیم
زندگیمان را سپری کنیم،
چگونه می‎خواهیم داستان‎های خودمان
و دیگران را بیان کنیم.


متشکرم.


(تشویق)

