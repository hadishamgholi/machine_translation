
۵ جولای ۲۰۱۴
ارتش اوکراین به شهر اسلوفیانسک
در شرق این کشور وارد شد.
آن‌ها تمام افراد محلی را
در میدان لنین جمع کردند.
سپس، پسر یک نظامی طرفدار روسیه را
به صلیب کشیدند.
او تنها سه سال داشت.
گالینا پیشنیاک پناهنده این داستان را
به شبکه یک روسیه گفت.


در واقع، این اتفاق هرگز رخ نداد.
من از اسلوفیانسک بازدید کردم.
میدانی به نام لنین وجود ندارد.
در واقع، شوهر گالینا یک نظامی
طرفدار روسیه در دنباس بود.


این تنها یکی نمونه‌های بسیار است.
اوکراین چهار سال است که
از پروپاگاندا و اخبار جعلی روسیه
رنج می‌برد،
اما روسیه تنها بازیکن این زمین نیست.
اخبار جعلی در تمام جهان رخ می‌دهند.
همه ما در مورد اخبار جعلی می‌دانیم.
همواره آن را می‌بینیم و می‌خوانیم.
اما نکته‌ای که درباره اخبار جعلی وجود دارد
این است که همیشه نمی‌دانیم چه چیز 
جعلی و چه چیز واقعی است، اما بر اساس
حقایق ارائه شده از سوی خبرگزاری‌ها و
و رسانه‌های اجتماعی تصمیم می‌گیریم.
زمانی که حقایق نادرست باشند،
تصمیم‌ها اشتباه خواهند بود.


افراد بسیاری دیگر هیچ‌کس را باور نمی‌کنند
و این حتی خطرناک‌تر است.
آن‌ها معمولاً در انتخابات،
طعمه پوپولیست‌ها می‌شوند،
یا حتی دست به اسلحه می‌برند.
اخبار جعلی فقط برای خبرنگاری بد نیست.
خطری برای دموکراسی و جامعه است.


چهار سال پیش، سربازان ناشناسی
به شبه‌جزیره کریمه وارد شدند،
و در همان زمان،
و رسانه‌های روسیه، مشغول انتشار
اخبار جعلی در مورد اوکراین بودند.
پس گروهی از خبرنگاران، از جمله من
وب‌سایتی برای بررسی
اخبار جعلی راه‌اندازی کردیم.
ما آن را StopFake نامیدیم.
ایده آن ساده بود:
بررسی بخشی از یک خبر
با مدرک قابل اثبات بررسی
مانند عکس‌ها، ویدئوها یا شواهد قوی دیگر.
اگر مشخص شد جعلی بوده، آن را
در وب‌سایت خود قرار می‌دهیم.
حالا، StopFake یک قطب اطلاعاتی است
که تمام مراحل پروپاگاندا را تحلیل می‌کند.
ما ۱۱ نسخه زبانی داریم،
میلیون‌ها بازدید داریم،
ما به بیش از ۱۰ هزار نفر یاد داده‌ایم
چگونه درست را از غلط تشخیص دهند.
و به حقیقت‌یاب‌ها در
سراسر جهان آموزش می‌دهیم.


StopFake بیش از هزار خبر جعلی را
در مورد اوکراین فاش کرده است.
ما ۱۸ روایت را شناسایی کرده‌ایم
که با استفاده از این
اخبار جعلی به وجود آمده‌اند،
مانند این که اوکراین یک کشور فاشیست است،
یک کشور شکست‌خورده است،
توسط حزبی اداره می‌شود که
در نتیجه کودتا به قدرت رسیده است.
ما ثابت کردیم که این،
روزنامه‌نگاری بد نیست.
اطلاع‌رسانی نادرست عمدی است.


اخبار جعلی، سلاحی قدرتمند
در جنگ اطلاعاتی است،
اما می‌توان در مورد آن کاری انجام داد.
همه ما گوشی‌های هوشمند داریم.
وقتی چیز جذابی می‌بینیم، اغلب
به صورت خودکار این کار را می‌کنیم.
بر روی آن کلیک کرده
و آن را بازنشر می‌کنیم.
اما حالا چگونه می‌توانید
بخشی از اخبار جعلی نباشید؟
اول، اگر می‌بینید خیلی دراماتیک،
احساسی و شبیه به طعمه است،
احتمال خیلی زیادی وجود دارد که درست نباشد.
حقیقت بعضی وقت‌ها خسته‌کننده است.


(خنده)


دست‌کاری‌ها همیشه جذاب هستند.
آن‌ها طراحی شده‌اند تا شما را فریب دهند.
تحقیقات خود را انجام دهید.
نکته دوم، خیلی ساده است.
به سایت‌های دیگر نگاه کنید.
منابع خبری جایگزین را بررسی کنید.
اسم‌ها را جستجو کنید، آدرس‌ها،
پلاک‌ها، کارشناس‌ها و پیشنهادها.
سریع باور نکنید، بررسی کنید.
این تنها راه جلوگیری
از این فرهنگ اخبار جعلی است.


این جنگ‌افزار اطلاعاتی تنها
مربوط به اخبار جعلی نیست.
جامعه ما بر پایه اعتماد بنا شده است:
اعتماد به نهادهای ما،
به علم،
اعتماد به رهبرانمان،
اعتماد به رسانه‌های خبری ما.
و یافتن راهی برای بازسازی
اعتماد، بر عهده ماست،
چون اخبار جعلی آن را نابود می‌کند.


پس از خودتان بپرسید،
ایمان خود را به چه چیزی از دست داده‌اید؟
در کجا اعتماد برای شما از بین رفت؟
و می‌خواهید در مورد آن چه کار کنید؟


سپاسگزارم.


(تشویق)

