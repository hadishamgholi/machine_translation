
هودی چیز بسیار جالبی است.
یکی از آن چیزهای بی‌زمانی است
که خیلی کم درباره‌شان فکر می‌کنیم،
چون آن قدر خوب کار می‌کنند
که بخشی از زندگی ما شده‌اند.
به آنها می‌گوییم «شاهکارهای فروتن.»


[چیزهای کوچک]
[ایده‌های بزرگ.]


[پائولا آنتونلی در هودی]


هودی در طول تاریخ —
هرچند شاید به این نام شناخته نمی‌شده —
به دلایل خوب و بد
در طول تاریخ یک نماد بوده است.
اولین نمونه‌هایی که می‌توانیم دنبال کنیم
از یونان باستان و روم باستان هستند.
در قرون وسطی، کشیش‌های زیادی بودند
که لباس‌هایی به شکل ردا می‌پوشیدند
که کلاهی به آن متصل بود،
و به همین دلیل اسم‌شان شد، «هودی.»
بانوان در قرن ۱۷ام
برای این هودی می‌پوشیدند
که وقتی به دیدار معشوقشان می‌رفتند
به نحوی خودشان را پنهان کنند.
و بعد البته، افسانه هست، تخیل هست.
تصویر ازرائیل هست
که داسی به دست و هودی به تن دارد.
تصویر جلادان هست که هودی به سر دارند.
پس این بخش تاریک هودی است.


تجسم امروزی هودی —
لباسی که معمولاً کشبافت نخی است،
و یک کلاه به آن وصل شده
که یک بند کشی هم دارد؛
گاهی هم جیب‌های کیسه‌ای دارد —
در دهه ۱۹۳۰ توسط
کمپانی بافندگی نیکرباکر معرفی شد.
که حالا اسم آن چمپیون شده است.
قرار بود ورزش‌کاران را گرم نگه دارد.
البته، آن قدر لباس‌های
کارآمد و راحتی بودند
که به سرعت همه جا توسط
کارگران مورد استفاده قرار گرفت.
و بعد، حوالی دهه ۱۹۸۰
توسط خوانندگان هیپ-هاپ و بی-بویز،
و اسکیت‌برد سواران استفاده شد،
و این بخش از فرهنگ 
خیابانی جوان را تصاحب کرد.
هم‌زمان، هم خیلی راحت
و کاملاً مناسب خیابان بود
و هم وقتی که لازم بود
ارزش ناشناس بودن به آن اضافه شده بود.
و بعد مارک زاکربرگ را داشتیم،
که بر ضد لباس رسمی محترمانه
قراردادی برای کارمندان است.
اما به طرز جالبی، یک راه هم هست برای
نشان دادن اینکه قدرت چطور متحول شده است.
اگر کت و شلوار پوشیده‌اید،
ممکن است محافظ شخصی باشید.
فرد قدرتمند واقعی یک هودی
و تی‌شرت و شلوار جین پوشیده است.


فکر کردن درباره جنبه‌های
فیزیکی هودی خیلی ساده است.
بلافاصله ممکن است
به فکر پوشیدن کلاه بیفتید،
و احساس گرما و امنیت کنید،
اما در عین حال،
می‌توانید جنبه‌های
روانی آن را هم احساس کنید.
منظورم این است که،
به پوشیدن کلاه فکر کنید،
و ناگهان احساس امنیت می‌کنید،
انگار که در لاک خودتان رفته‌اید.


بسیار خوب می‌دانیم که هودی در سال‌های اخیر
در ایالات متحده چه معنایی پیدا کرده است.
وقتی که ترایون مارتین،
پسر آفریقایی-آمریکایی ۱۷ ساله،
توسط یک پارتیزان محلی تیر خورد،
راه‌پیمایی یک میلیون هودی پوش
در همه جای ایالات متحده رخ داد،
که در آن مردم هودی به تن کردند
و کلاه آن را به سر کشیدند
و برای مقابله با این نوع تعصب
در خیابان‌ها راه‌پیمایی کردند.
خیلی اتفاق نمی‌افتد
که یک لباس به اندازه هودی
تا این حد معنای نمادی
و تاریخی داشته باشد
که این همه جهان‌های متفاوت را در بر بگیرد.


پس مثل همه لباس‌ها،
مخصوصاً لباس‌های واقعاً کارآمد،
طراحی بسیار ساده‌ای دارد.
اما در عین حال،
دنیایی از احتمالات به آن متصل است.

