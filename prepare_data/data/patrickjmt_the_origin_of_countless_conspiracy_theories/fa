
اگر کل متن کتاب «موبی دیک»،
که در سال ۱۸۵۱ نوشته شده است را،
در یک مستظیل بزرگ به خط کنید،
ممکن است متوجه الگوهایی عجیب و غریب شوید،
مثل این کلمه‌ها،
که به نظر می‌رسد ترور 
مارتین لوترکینگ را پیش بینی می‌کنند،
یا این منابع که درباره 
مرگ شاهزاده دایانا در ۱۹۹۷ هستند.
پس، هرمان ملویل فرستاده‌ای پنهانی بود؟
پاسخ منفی است،
و این را به لطف یک اصل ریاضی 
به نام نظریه رمزی می‌دانیم.
این دلیل این است که می‌توانیم 
اشکال هندسی را در آسمان شب پیدا کنیم،
دلیل این است که بدون بررسی می‌دانیم
که حداقل دو نفر در لندن
دقیقا تعداد تارهای موی
سرشان با هم برابر است،
و توضیح می‌دهد که الگوها تقریبا
در هر متنی قابل ردیابی هستند،
حتی شعر بستنی وانیلی.
خوب، نظریه فرنک رمزی چیست؟
به زبان ساده، بیان می‌کند که با داشتن 
اجزای کافی در یک چینش یا ساختار،
قطعا الگوهای خاص و جالبی 
در آن پدیدار خواهند شد.
به عنوان یک مثال ساده، بیایید به چیزی که 
به مساله مهمانی مشهور است نگاهی بکنیم،
یک تصور کلاسیک از نظریه رمزی.
فرض کنید حداقل شش نفر
در یک مهمانی حضور داشته باشند.
شگفت انگیز است که
می‌توانیم با اطمینان بگوییم
سه تا از آنها هستند که یا
همگی یکدیگر را می‌شناسند،
یا هیچ وقت همدیگر را ملاقات نکرده‌اند،
بدون اینکه هیچ چیزی درباره آنها بدانیم.
می‌توان آن را با روی نمودار آوردن
تمام احتمالات نشان داد.
هر نقطه نشانگر یک نفر است،
و خط نشان می‌دهد که آنها 
همدیگر را می‌شناسند.
هر جفت تنها دو احتمال دارد:
یا همدیگر را می‌شناسند یا نمی‌شناسند.
احتمالات زیادی وجود دارد،
اما شرایط مورد نظر ما 
در تمام آنها وجود دارد.
شش نفر کمترین تعداد مهمان‌ها است
که می‌توان درباره آنها مطمئن بود،
که می‌توانیم اینچنین بیان کنیم.
نظریه رمزی به ما اطمینان می‌دهد
که یک مقدار حداقل 
برای الگوی خاص وجود دارد،
اما پیدا کردن آن ساده نیست.
در اینجا، با افزایش تعداد کل مهمانان،
ترکیب آنها از دست در می‌رود.
برای مثال، فرض کنید می‌خواهید 
تعداد حداقل مهمانان را پیدا کنید
به طوری که پنج نفر از آنها همگی یکدیگر را
بشناسند یا هیچ کدام همدیگر را نشناسند.
با وجود کوچک بودن پنج،
پیدا کردن جواب
با چنین جستجوی کاملی تقریبا غیر ممکن است.
این مسئله به دلیل حجم بالای احتمالات است.
یک مهمانی با ۴۸ مهمان
۲ به توان ۱۱۲۸ حالت دارد،
بیشتر از تعداد اتم‌های کائنات.
حتی با کمک کامپیوترها هم،
بهترین پاسخ ما این است که می‌دانیم
جواب این سوال چیزی بین ۴۳ و ۴۹ مهمان است.
چیزی که این به ما نشان می‌دهد
این است که الگوهای خاص
با احتمالات وقوع نجومی
می‌توانند در دسته‌های 
نسبتا کوچک پدیدار شوند.
و با داشتن دسته‌های بسیار بزرگ،
احتمالات تقریبا بی پایان هستند.
هر چهار ستاره‌ای که سه تا 
از آنها روی یک خط نباشند
شکلی چهار ضلعی را می‌سازند.
این را به هزاران ستاره‌ای که 
در آسمان می‌بینیم تعمیم دهید،
و هیچ جای تعجب نیست که بتوانیم 
اشکال آشنایی در آنها پیدا کنیم،
و حتی موجودات اگر دنبالشان بگردیم.
پس احتمال اینکه متنی یک پیشگویی را
در خود پنهان کرده باشد چقدر است؟
خوب، وقتی تعداد حروف 
موجود را معیار قرار دهید،
پراکندگی کلمات مرتبط ممکن،
با همه اختصارات و املاهای متفاوت آنها،
بسیار زیاد است.
خودتان می‌توانید امتحان کنید.
متن مورد علاقه‌تان را بردارید،
حروف را در جدولی بنویسید،
و ببینید چه چیزی پیدا می‌کنید.
یک بار ریاضی دان تی اس ماتزکین
خاطر نشان کرد که،
«هرچند بی نظمی به طور کلی
احتمال بیشتری دارد،
بی نظمی مطلق غیر ممکن است.»
ابعاد عظیم کهکشان تضمین می‌کند
که بعضی اجزای تصادفی آن
در چیدمان‌های مشخصی قرار دارند،
و چون ما برای پیدا کردن آنها و دریافت
نشانه‌ها از میان سر و صدا تکامل یافته‌ایم،
معمولا به پیدا کردن معانی در جایی که
هیچ معنایی وجود ندارد گرایش داریم.
پس در همین حین که از 
پیام‌های نهان در هر کتابی،
و در نان تست،
یا در آسمان شب واهمه داریم،
خاستگاه واقعی آنها معمولا ذهن خود ما است.

