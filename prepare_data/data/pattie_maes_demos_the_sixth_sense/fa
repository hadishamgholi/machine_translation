
هميشه كنجكاو بوده ام بدانم كه
آيا مي توانيم حس ششم را قابل استفاده كنيم.
حسي كه دسترسي بي حد و حصر
و آساني را به فرا اطلاعات ميسر مي كند
و يا اطلاعاتي كه ممكن است در جايي وجود داشته باشند
و بتوانند ياري دهنده ما در اتخاذ تصميمات درست
در موقعيت هاي مختلف باشند.
برخي از شما ممكن است بپرسيد،
مگر تلفن هاي همراه امروزه اينكاررا انجام نمي دهند؟
پاسخ منفي است.
هنگامي كه شخصي را در اينجا، يعني TED ملاقات مي كنيد
كه البته برترين شبكه ارتباطي سال هم مي باشد
وقتي كسي را براي اولين بار ملاقات مي كنيد
نمي گوييد: "ممكن است چند لحظه اي منتظر بمانيد
تا با موبايلم نام شما را در اينترنت جستجو كنم؟"
و يا هنگامي كه به سوپر ماركت مي رويد
و در آن راهروي بزرگ كنار
انواع مختلف دستمال توالت ايستاده ايد،
موبايلتان را بيرون نمي آوريد تا مرورگري را باز كنيد
و به وبسايتي مراجعه كنيد تا ببينيد
كدام يك از اين انواع مختلف دستمال توالت
از لحاظ هماهنگي با محيط زيست، مناسب ترين خريد براي شما خواهد بود؟


بنابراين دسترسي چندان آساني به
اين اطلاعات مناسب و بدرد بخور نداريم،
كه مي توانند ما را در اتخاذ تصميمي بهينه ياري كنند
كه چكار كنيم و چه كارهايي انجام دهيم.
بنابراين، گروه تحقيقاتي من در لابراتوار رسانه هاي گروهي دانشگاه MIT
چندين اختراع جديد را به ثبت رساندند
تا امكان دسترسي به اين اطلاعات
به شكلي آسان فراهم گردد.
بدون اينكه كاربر نياز به انجام كارخاصي داشته باشد.
من اينجا حضور يافته ام تا از
آخرين دستاوردمان پرده برداري كنم
و موفق ترين آنها تا بحال
كه البته هنوز جاي كار زيادي دارد
همين الان اين دستگاه را به گردنم انداخته ام
و بفهمي نفهمي آن را سمبل كرده ايم
با اجزايي كه به راحتي در دسترس عموم هستند
در ضمن، قيمت اين دستگاه تنها 350 دلار است
در حال حاضر


در حال حاضر يك دوربين به گردنم انداخته ام، يك وب كم خيلي ساده
يك سيستم پرتو افكني باطري دار و قابل حمل به همراه يك آينه كوچك
اين اجزا با تلفن همراه داخل جيبم
كه نقش وسيله ايجاد ارتباطات و محاسبات را داراست، ارتباط برقرار مي كنند.
در اين ويدئو دانشجوي من، پراناو ميستري را مي بينيد
كه نابغه اي است كه مجري
و طراح كل اين سيستم بوده است.
و مي بينيم كه چگونه اين سيستم
به او اجازه مي دهد با ايستادن روبروي هر سطحي
و با استفاده از دستان خويش، با اطلاعاتي كه
پيش روي او نمايش داده شده است، در تعامل باشد.
اين سيستم چهار انگشت اصلي را رديابي مي كند.
دراين مورد، چند سرپوش ساده ماژيك به دست كرده است
كه احتمالا تشخيص داده ايد.
اگر به دنبال نسخه شيك تري هستيد
مي توانيد ناخن هاي خود را با رنگهاي مختلف رنگ بزنيد.


و دوربين بر همين اساس، چهار انگشت را رديابي مي كند
و هر ژستي كه فرد مي گيرد را تشخيص مي دهد
بنابراين، به عنوان نمونه او مي تواند به نقشه Long Beach رجوع كند
به جلو و عقب زوم كند و ...
سيستم همچنين حركات و ژست هاي خاص را تشخيص مي دهد
مانند ژست گرفتن عكس
كه از هر آنچه كه روبروي شماست، عكس مي گيرد.
و هنگامي كه پراناو به لابراتوار باز مي گردد،
مي تواند روبروي هر ديواري بايستد
و تمامي عكس هايي را كه گرفته به نمايش بگذارد
آنها را دسته بندي و مرتب كند
اندازه شان را تغيير دهد و غيره
باز هم با استفاده از حالات طبيعي.
ممكن است برخي از شما دو سال پيش هم اينجا بوده باشيد
و سخنراني جف هان را مشاهده كرده باشيد
برخي از شما ممكن است از خود بپرسيد، "آيا اين دستگاه شبيه نرم افزار Surface Table مايكروسافت نيست؟"
بله، شما به همان روش با استفاده از حالات طبيعي ايجاد تعامل مي كنيد،
با هر دو دست
با اين تفاوت كه اينجا مي توانيد ازهر سطحي استفاده كنيد،
نزديك هرسطحي بايستيد،
با استفاده از دستان خود اگر هيچ چيز ديگري در دسترس نباشد
و با اين اطلاعات به نمايش درآمده تعامل ايجاد كنيد
دستگاه كاملا قابل حمل است
و مي تواند ...
(تشويق)


بنابراين يك تفاوت عمده، قابل حمل بودن آن است.
و ديگر اينكه در توليد انبوه
در آينده هزينه اش از تلفن هاي همراه امروزي بيشتر نخواهد شد
و از لحاظ اندازه هم بزرگتر از آن نخواهد بود.
و شكيل تر
از اين نمونه اي كه در حال حاضر به گردنم انداخته ام، خواهد بود.
سواي اينكه امكان تجربه
نقش تام كروز در فيلم "گزارش اقليت" را به شما مي دهد
دليل اصلي اينكه اين دستگاه اين قدر ما را به وجد آورده است
اين است كه مي تواند در نقش يك دستگاه حس ششمي ايفاي نقش كند
كه اطلاعاتي مرتبط با
هر آنچه كه پيش روي شماست در اختيارتان قرار مي دهد.
در اينجا پراناو را مي بينيم كه در حال رفتن به سوپر ماركت است
و مي خواهد دستمال كاغذي بخرد.
به محض اينكه كالايي را بر مي دارد، سيستم مي تواند
كالاي انتخابي او را
با استفاده از تكنولوژي تشخيص تصوير يا علامت گذار تشخيص دهد
و بسته به كيفيت كالا چراغ سبز يا نارنجي به او نشان دهد
همچنين مي تواند اطلاعات بيشتري در مورد كالا بدست بياورد.
بنابراين اين انتخاب خاص در اين موقعيت
مشخصا انتخاب مناسبي خواهد بود زيرا بر اساس معيارهاي شخصي فرد انتخاب گرديده است.
برخي از شما ممكن است دنبال دستمال توالتي با بيشترين قدرت پاك كنندگي باشيد
به جاي دستمال توالتي با بيشترين هماهنگي با محيط زيست


(خنده)


اگر در يك كتاب فروشي، كتابي را بر دارد
مي تواند امتياز كتاب در سايت آمازون را مشاهده كند.
امتياز كتاب روي جلد نمايش داده مي شود.
اين كتاب متعلق به جوآن، سخنران قبلي است
كه امتياز بالايي هم در آمازون بدست آورده است.
پراناو كتاب را ورق مي زند
و مي تواند اطلاعات بيشتري در مورد كتاب به دست بياورد
نظرات خوانندگان، نظرات احتمالي در مورد كتاب توسط منتقد مورد علاقه اش و ...
اگر به يك صفحه مشخص رجوع كند
ممكن است يادداشتي از يك دوست متخصص پيدا كند
كه اطلاعات بيشتري
در مورد مطالبي كه در آن صفحه خاص موجود است، در اختيار بگذارد.
روزنامه خواندن
ضرورتي ندارد كه منسوخ شود.


(خنده)


مي توانيد تصاوير ويدئوئي مرتبط با حوادثي كه در موردشان مي خوانيد، مشاهده كنيد.
از آخرين اخبار و نتايج ورزشي با خبر شويد و ...
اين يكي بحث برانگيزتر است.


(خنده)


هنگامي كه با شخصي در TED روبرو مي شويد
ممكن است بتوانيد انبوهي از لغات و برچسب ها در مورد آن فرد را مشاهده كنيد،
لغاتي كه مرتبط با آن فرد
در وبلاگ يا وبسايت شخصي اش مي باشند.
در اين مورد، اين دانش آموز علاقه مند به دوربين است و غيره.
در راه رفتن به فرودگاه
اگر بليط خود را در دست بگيريد، سيستم مي تواند بگويد كه پروازتان با تاخير انجام خواهد شد،
كه گيت پرواز تغيير كرده است و غيره.
و اگر بخواهيد بدانيد الان ساعت چند است
فهميدن آن به آساني كشيدن يك ساعت است
(خنده)
(تشويق)
روي دستتان.


و اين جايگاه فعلي ما
در قابل استفاده ساختن حس ششم است
كه دسترسي بي حد و حصر به تمامي اطلاعات مرتبط با
چيزهايي كه ممكن است به آنها برخورد داشته باشيم را فراهم مي سازد
پراناو، دانشجوي من همانطوري كه گفتم نابغه اي است كه پشت اين ماجرا بوده


(تشويق)


مطمئنا شايسته تشويق زيادي است.
چونكه فكر نمي كنم در سه ماهه اخيرخواب درست و حسابي داشته باشد.
و دوست دخترش هم احتمالا خيلي ازش راضي نيست.
اين وسيله هنوز كامل نيست و هنوز جاي كار زيادي دارد
كي مي دونه، شايد 10 سال ديگر
با نسخه نهايي حس ششم در اينجا باشيم.
متشكرم.


(تشويق)

