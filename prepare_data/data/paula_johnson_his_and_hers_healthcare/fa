
بهترین خاطرات من از دوران کودکیم
بودن با مادربزرگم، مامار
در خانه مان در بروکلین، نیویورک است.
آپارتمان اوبهشت بود.
جایی که می‌توانستم یک فنجان قهوه دزدکی بخورم
که در واقع شیرداغ بود که فقط کمی قهوه درآن بود.
او عاشق زندگی بود.
با وجود اینکه در یک کارخانه کار می‌کرد،
او تمامی پولش را برای سفر به اروپا پس‌انداز کرد.
به خاطر دارم تو بحر اون عکسها می رفتیم
و بعدش با آهنگ مورد علاقه اش با هم می‌رقصیدیم.


و هنگامی که من هشت ساله و او ۶۰ ساله بود،
چیزی تغییر کرد.
او دیگر نه کار کرد و نه به مسافرت رفت.
دیگر نرقصید.
و دیگر قهوه خوردنی وجود نداشت.
مادرم سرکار نرفت و او را پیش دکترهایی می‌برد
که نمی توانستند بیماری او را تشخیص دهند.
و پدرم که شب‌ها کار می کرد، 
تمامی بعد از ظهرها را با او می گذراند،
که مطمئن شود او چیزی بخورد.


تمامی وقت خانواده صرف مراقبت از او می‌شد.
زمانی که بیماری او تشخیص داده شد،
او در افسردگی عمیقی بود.


اکنون خیلی از شما نشانه های بیماری او را تشخیص می‌دهید.
او افسرده بود.
افسردگی عمیقی که زندگی او را تغییر داد،
و هرگز او بهبودی نیافت.
و در آن زمان اطلاعات کمی در مورد افسردگی وجود داشت.


اما حتی امروز، پنجاه سال پس از آن زمان،
هنوز خیلی چیزهاست که باید در مورد آن یاد گرفت.
امروز، ما می‌دانیم زنان در مقایسه با مردان
۷۰ درصد بیشتر احتمال تجربه افسردگی را
در طول زندگیشان دارند.
و حتی با رواج بسیار بالای این بیماری،
بین۳۰ تا ۵۰ درصد اوقات این بیماری 
در زنان درست تشخیص داده نمی‌شود.


حالا ما می‌دانیم که زنان نسبت به مردان، احتمال بیشتری دارد
که علائم بیماری که خستگی مفرط، بد خوابی،
درد و اضطراب را تجربه کنند.
و این علائم بیماری اغلب به عنوان
علائم بیماری افسردگی نادیده گرفته‌ می‌شوند.


و این تفاوت جنسیت تنها در بیماری افسردگی بچشم نمی خورد
بلکه در بیمارهای زیادی رخ می‌دهد.


خُب کشمکش مادربزرگم با این بیماری
منجر شد که من برای همه عمر در جستجوی این موضوع باشم.
امروز، من مرکزی را سرپرستی می کنم که هدفش
کشف دلیل وجود تفاوت جنسیت در بیمارها،
و بکارگیری آن دانش
برای بهبود بخشیدن به سلامت زنان است.


امروزه ما میدانیم که هر سلولی جنسیت دارد.
این اصطلاح توسط موسسه پزشکی بکار گرفته می شود.
و این بدین معنی‌است که مردان و زنان با هم متفاوت هستند
حتی تا سطح سلول و مولکول.
بدین معنا که ما در تمامی اندامهای بدن متفاوت هستیم.
از مغز ، قلب‌، ریه ها و تا مفاصل در همه متفاوت هستیم.


همین ۲۰ سال پیش هم
بسختی اطلاعاتی در مورد سلامت زنان
فراتر از عملکرد تولید مثلی آنها داشتیم.
اما در سال ۱۹۹۳،
موسسه ملی تجدید قانون بهداشت به عنوان یک قانون امضا شد.( قانونی که طبق آن تحقیقات پزشکی برای زنان و مردان می بایستی برابر باشد)
و این قانون موظف میکند
که زنان و اقلیت ها، در آزمایش های بالینی
که توسط موسسه ملی بهداشت اداره می شود، نیز قرار گیرند.
این قانون در خیلی موارد موثر بود.
امروزه زنان بصورت معمول در مطالعات بالینی قرار دارند،
و ما آموختیم که تفاوتهای بسیار زیادی
در شیوه هایی که زنان و مردان
بیمار ها را تجربه می‌کنند وجود دارد.
اما قابل ذکر است،
آنچه که ما درباره این تفاوت ها فهمیدیم اغلب نادیده گرفته می‌شوند.


بنابراین، باید از خود بپرسیم:
چرا سلامت زنان را به احتمال بسپاریم؟
ما این را به دو شیوه ریسک می کنیم.
اول اینکه چیزیهای زیادی هست که باید یاد بگیریم
و ما سرمایه گذاری لازم را
برای فهم عمق تفاوت های جنسیتی نمی‌کنیم.
و دوم اینکه آنچه را که آموختیم بکار نمی‌گیریم،
به طور معمول از آن در مراقبت های بالینی استفاده می‌کنیم.
ما به اندازه کافی در این زمینه کار نمیکنیم.


خُب، می خواهم سه مثالی را با شما مطرح کنم
که در آن تفاوتهای جنیستی بر سلامت زنان تاثیر داشته ،
ولازمه بر روی آن بیشتر کار کنیم.


اجازه دهید با بیمار‌یهای قلبی شروع کنیم.
امروزه این بیماری اولین قاتل زنان در ایالات متحده است.
این حقیقت بیماری قلبی‌ست.
لیندا زن میانسالی‌ست
که در یکی از سرخرگ های رگهای قلبش
استنت (نوعی فنر) داشت.
هنگامی که بیماری او عود کرد، پیش دکترش رفت.
دکترش بهترین آزمایشات ممکن را برای او انجام داد:
کاتتریزاسیون قلبی
هیچ انسداد خونی نشان نداد.
علائم بیماری لیندا ادامه داشت.
او می‌بایست از کار کردن دست بکشد.
و این زمانی بود که او ما را پیدا کرد.
هنگامی که پیش ما آمد، ما یک کاتتریزاسیون قلبی دیگری برای او انجام دادیم
اینبار ما سر نخی را یافتیم.
اما نیاز به آزمایش دیگری نیز داشتیم
تا بتوانیم بیماری را تشخیص دهیم.
ما یک آزمایش به نام سونوگرافی داخلی عروق قلبی انجام دادیم
که به وسیله امواج صدا، عروق سرخرگی
را کاملا بررسی می کنیم.


آنچه که فهمیدیم این بود
که بیماری لیندا مانند
بیماری قلبی معمول در مردان نیست.
بیماری قلبی معمول در مردان این شکلی است.
یک انسداد یا تنگی گسسته وجود دارد.
بیماری لیندا، مثل بیماری خیلی از زنان،
این شکلی است.
پلاگ در رگ بطور یکسان پخش شده،
و دیدن آنها مشکل تر است.
بنابراین در مورد لیندا، و خیلی از زنان دیگر،
بالاترین استاندارد آزمایشات واقعا کافی نبود.


حالا او درمان درست را دریافت کرد.
خوشبختانه او امروز به زندگی عادی برگشته،
و حالش بسیار خوبه.
اما لیندا خوش شانس بود.
او ما را پیدا کرد و ما بیماری او را یافتیم.


اما برای خیلی از زنان، اینطور نیست.
ما ابزارهای مناسبی را داریم.
ما فن‌آوری مناسب برای تشخیص بیماری را داریم.
اما بیشتر اوقات تفاوت جنسیت
نادیده گرفته می‌شود.


اما در مورد درمان چه؟
تحقیق برجسته‌ای که دو سال پیش منتشرشد
پرسش بسیار مهمی را مطرح کرد:
موثرترین درمان برای بیماری قلبی زنان چیست؟
نویسندگان آن، مطالعات یک دوره ده ساله را بررسی کردند،
و صدها مورد از انها میبایست دور ریخته می شد.
چیزی که آنها متوجه شدند این بود که ۶۵ درصد از اون موارد
نادیده گرفته شده بودند
زیرا با اینکه زنان جز این پژوهش بودند،
تحلیل و بررسی آن، تفاوتی بین زن و مرد قائل نشد.
چه فرصت بزرگی از دست رفت.
این پول صرف شده بود
و ما نفهمیدیم که چگونه با زنان تا می شود.
این پژوهش ها ذره ای به این پرسش
بسیار، بسیار مهم که
موثرترین شیوه درمانی برای
بیماریهای قلبی زنان چیست ، کمک نمی‌کند.


می‌خواهم مادر خوانده ام هورتنس،
هونگ وی، اقوام یکی از همکارم،
و یک نفر که شاید بشناسید—
دانا، همسر کریستوفر ریوز را به شما معرفی کنم.
همه این سه نفر در یک چیز بسیار مهم مشترک بودند.
هر سه انها به سرطان ریه مبتلا شدند،
سرطانی که امروزه قاتل شماره یک زنان
در ایلات متحده است.
هیچ یک ازاین سه زن سیگار نمی کشید.
متسفانه، دانا و هونگ وی بر اثر این بیماری درگذشتند.
امروز آنچه می دانیم این است که احتمال ابتلا به سرطان ریه برای
زنان غیر سیگاری سه برابر بیشتر از
مردان غیر سیگاری‌ست.
و جالب اینکه هنگامی که سرطان ریه در زنها تشخیص داده می‌شود،
گرایش به بهبودی در زنان بهتر از مردان است.
و اینها چند سرنخ برای این موارد هستند.
پژوهشگران ما دریافتند
که ژنهای بخصوصی در سلولهای غددی ریه 
زنان و مردان وجود دارد.
و این ژن ها غالبا توسط
استروژن فعال می‌شود.
هنگامی که این ژنها بیش از اندازه تحریک می‌شوند،
باعث نجات تدریجی از این بیماری می شوند
البته فقط در زنان جوان.
این یافته‌ها در ابتدای راه است
و ما هنوز نمیدانیم که آیا اینها
با درمان بالینی مرتبط هستند یا نه.
اما چنین یافته ها یی ممکن است که امید برای بهبودی را ایجاد کند
و فرصتی برای نجات جان زنان و مردان فراهم کند.
و فرصتی برای نجات جان زنان و مردان فراهم کند.


اجازه دهید تا مثالی را
درباره تفاوت جنسیت مطرح کنم که
می‌تواند حرکتی علمی باشد.
چند سال پیش یک داروی جدید سرطان ریه
مورد بررسی قرار گرفت،
و هنگامی که محققان، کسانی که
تومورهای‌شان کوچک شده بود را بررسی کردند،
متوجه شدند که ۸۲ درصد آنها زنان بودند.
این امر منجر به پرسش سوالی برای آنها شد: خُب چرا؟
چیزی که آنها یافتند
این بود که جهش ژنیتکی
مورد هدف این دارو
در زنان بسیار متداول تر بود.
و این منجر به
یک رویکرد شخصی تر
به درمان سرطان ریه شد 
که شامل جنسیت هم می‌شود .


این موفقیتی است که می‌توانیم به آن نایل شویم
وقتی سلامت زنان را به شانس نسپاریم.
می‌دانیم که وقتی روی پژوهش‌ها سرمایه گذاری کنید
نتیجه خواهید گرفت.
نگاهی به میزان مرگ و میر ناشی از
سرطان سینه در طی زمان بینیدازید.
و حالا نگاهی به میزان مرگ و میر
ناشی از سرطان ریه در زنان بیندازید.
حالا نگاهی به مبالغی که برای سرطان سینه هزینه شده
— این مبالغ سرمایه گذاری شده برای هر مرگ است—
و مبالغی که برای سرطان ریه سرمایه گذاری شده بیندازید.
خیلی روشن است که سرمایه گذاری ما برای سرطان سینه
نتیجه داده است.
شاید تحقیقات به اندازه کافی سریع نبوده،
اما نتیجه داده است.
ما می‌توانیم همین کار را
برای سرطان ریه و دیگر بیماریها انجام دهیم.


اجازه دهید برگردیم به افسرگی.
افسردگی علت شماره یک
از کار افتادگی زنان در جهان امروزی است.
پژوهشگران ما دریافتند
که بین مغز زنان و مردا ن
در مناطق مرتبط به خلق و خوی
تفاوت هست.
هنگامی که زنان و مردان
را دردستگاه اسنکر ام آر آی (MRI) عملکردی میگذاریم
— اسکنری که عملکرد مغز را هنگام تحریک نشان می دهد —
پس شما آنها را در دستگاه اسکنر قرار داده و 
به آنها اضطراب وارد می کنید.
شما تفاوت را خواهید دید.
و چنین یافته هایی
به اعتقاد ما سرنخی‌ست
برای آینکه چرا تفاوت عمده و معنا داری بین
جنسیت در بیماری افسردگی می بینیم.


گرچه ما می‌دانیم
که این تفاوتها رخ می‌دهد،
اما ۶۶ درصد
از پژوهشهای مربوط به مغز بر
روی حیوانات نر و یا
حیواناتی که جنسیت آنها مشخص نشده، صورت پذیرفته است.


بنابراین فکر می‌کنم دوباره باید این سوال را بپرسیم:
چرا سلامت زنان را به شانس بسپاریم؟
و این پرسشی‌ست که همواره برخی از
ما را در علوم و پزشکی دنبال کرده
امثال ما که باور داریم که در آستانه آن هستیم
که بتوانیم پیشرفت چشمگیری در
سلامت زنان ایجاد کنیند.
ما می‌دانیم که هر سلول جنسیت دارد.
ما می‌دانیم که این تفاوتها اغلب نادیده گرفته می‌شوند.
از این روی ما می‌دانیم که زنان
از مزایای کامل
علوم و پزشکی مدرن و روز بهرمند نیستند.
ما ابزارهای مناسب را داریم
اما ما فاقد اراده و حرکت جمعی در این خصوص هستیم.


مسئله سلامت برابر زنان به همان اندازه مهم است
که مسئله دستمزد برابر آنان مهم است.
و این مسئله برابری
و مسئله‌ی کیفیت و یکپارچگی در علوم و پزشکی است.
( تشویق زنان)
تصور کنید که درمورد سلامت زنان
به چه پیشرفتی می توانستیم نايل شویم
اگر در همان ابتدای برنامه ریزی پژوهشی،
وجود تفاوتهای جنسیتی را در نظر می گرفتیم.
و یا اگر داده هایمان را با توجه به جنسیت مورد تجزیه و تحلیل قرار می دادیم.


خُب اغلب مردم از من می‌پرسند:
چکاری می‌توانیم بکنیم:
و این چیزی‌ست که من پیشنهاد می‌کنم:
اول از همه، من پیشنهاد می‌کنم که در مورد سلامت زنان
به همان شیوه‌‌ی فکر کنید
که در مورد دیگر مسائلی که برایتان مهم است فکر می‌کنید.
و نکته دوم که به همان اندازه مهم است،
اینکه به عنوان یک زن،
شما باید از پزشک‌ خودتان
و پزشک‌هایی که از کسانی که دوستشان دارید مراقبت می‌کنند این پرسش را بکنید:
آیا این بیماری و این درمان برای زنان متفاوت است؟
و این پرسش بسیار عمیقی‌ست 
زیرا پاسخ احتمالا بله هست،
اما پزشک شما شاید پاسخ را نداند،
حداقل تا زمانی که این سوال از او پرسیده‌ نشده.
اما اگر شما این پرسش را از پزشک بکنید
احتمالا او به دنبال پاسخ خواهد رفت.
این بسیار مهم است،
نه تنها برای خودمان،
بلکه برای همه کسانی که دوستشان داریم.
چه مادر، دختر و خواهر
دوست و یا مادربزرگ‌تان باشد.


این رنج و درد مادربزرگم بود
که الهام بخش
من برای کارکردن روی مسئله سلامت زنان بود.
و این این میراث اوست.
و میراث ما می‌تواند بهبود بخشیدن به سلامت زنان
برای نسل حاضر
و نسل‌های آینده باشد.


سپاسگزارم.
(تشویق تماشگران)

