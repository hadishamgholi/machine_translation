
«رُبانک باخ بُران،»
یا هنر رقص کلاسیک خمر،
بیش از هزار سال قدمت ادرد.
این رقص به عنوان نیایش متحرک تکامل یافت
برای باران و برکت،
و رحمت برای جامعه کشاورزی.
رقاصانی از زن و مرد
به معابد عرضه می‌شدند
که در آن‌ها به مثابه پل‌های زنده
میان آسمان و زمین خدمت می‌کردند.
بدن‌های رقصانشان حامل
دعا‌های مردم برای خدایان بود،
و اراده خدایان از طریق آنها
به مردم و زمین کشاورزی بازگردانده می‌شد.
در رقص خمر منحنی بسیار است.
پشتمان قوس می‌شود،
زانوهایمان خم می‌شود،
انگشتان پا برمی‌گردد،
آرنجها کاملاً منقبض می‌شود
و انگشتان دست به بیرون خم می‌شود.
تمامی این انحناها
تصویر مار را خلق می‌کند،
و این نکته مهمی است
چرا که پیش از ادیان بزرگ،
خمرها و مردمان تمامی جهان روح‌باور بودند.
مار در این نظام اعتقادی اهمیت ویژه داشت
زیرا مارها در حرکات روان و پرکش‌وقوس،
جریان آب را تقلید می‌کنند.
پس برای بیدار کردن مار در بدن رقصانتان
می‌بایستی تصویر رودها
در پهنای زمین را فرابخوانید:
الهام جریان آب‌های زندگی‌بخش.
همانطور که می‌بینید،
رقص کلاسیک خمر، تغییر شکل ذات است،
چه در جهان فیزیکی پیرامون ما
و چه در هستی درونی‌مان.
چهار حرکت اولیه دست داریم.
می‌خواهید با هم انجامشان دهیم؟
بله؟
این درخت است.
درخت رشد می‌کند،
و برگ می‌آورد.
بعد از برگ‌آوری،
گل می‌دهد،
بعد از گل،
میوه می‌دهد.
میوه می‌افتد
و درختی جدید خواهد رویید.
و در این چهار حرکت
چرخه حیات است.
این چهار حرکت استفاده می‌شود
برای خلق کامل یک زبان
که رقاصان برای بیان خود به کار می‌برند.
به عنوان مثال،
می‌توانم بگویم،
«من،»
«من.»
به زبان رقص می‌شود…
«من.»
یا می‌توانم بگویم…
«آهای تو، بیا اینجا، بیا اینجا.»
به زبان رقص…
«بیا اینجا،»
یا، «برو، برو.»
(خنده حضار)
«برو.»
و هر چیزی از…
عشق…
تا اندوه،
تا —
(پایش را می‌کوبد)
خشم
می‌تواند به زبان رقص بیان شود.
جادوی مخصوصی هست
از نظر نحوه جدا کردن چیزها،
تغییرشکل آن‌ها، و ترکیب شدنشان
تا امکان‌های بی‌حدوحصری در هنر خلق شود.
کلمه خمری برای هنر،
سیلاپاک،
در واقع، از نظر ریشه کلمه،
به معنی «جادو» است.
هنرمند —
سیلاپاکار،
یا سیلاپاکارانی،
هیچ از جادوگر کم ندارد.
من بسیار مفتخرم از این که بگویم
به تباری طولانی از جادوگران تعلق دارم،
از استادم، سُپلین چم شاپیرو گرفته،
تا استادان او که ستارگان
دربار سلطنتی بودند،
و رقاصان باستانی آنگکور
و روستائیان اولیه‌ای
که منشاء اصلی تولد این هنر بودند.
با این وصف،
میراث گرانبهای ما روزگاری
تقریباً یکسره ویران شد.
اگر عینک می‌زنید،
لطفاً بایستید.
اگر به بیش از یک زبان صحبت می‌کنید،
لطفاً بایستید.
اگر پوست روشن دارید،
لطفاً بایستید.
عینک شما یعنی این که از عهده
پرداخت مراقبت بهداشتی برمی‌آیید.
زبان دوم یا سومی که بلدید، 
نشان می‌دهد که تحصیلات عالی دارید.
پوست روشنتان حاکی است که
مجبور نبودید زیر آفتاب کار کنید.
تحت حاکمیت خمر‌های سرخ،
که از ۱۹۷۵ تا ۱۹۷۹ بر کامبوج حاکم شدند،
همه ما تا به الان مرده بودیم،
به دلیل امتیاز احتمالی‌مان
هدف قرار می‌گرفتیم.
می‌بینید،
خمر‌های سرخ به کامبوج نگاه کردند،
و قرن‌ها نابرابری سختگیرانه را دیدند.
پادشاه و شماری از خواص پیرامونش
رفاه و خوشگذرانی‌های جهان را داشتند،
در حالی که اکثریت عام از کار کمرشکن
و فقر شدید رنج می‌کشیدند.
برای دیدن این حقیقت کتاب تاریخ لازم نیست.
کلمه خمری برای «من»
برای «من،»
می‌شود «کنیوم.»
همین کلمه به معنی «برده» نیز هست
و رقاصان در واقع «کنیوم پره رُبام»
یا «بردگان رقص مقدس» بودند.
خمر‌های سرخ به دنبال
پایان بردگی در کامبوج بودند،
و همزمان برای انجام این کار
همه را به بردگی گرفتند.
آنان به سرکوبی بدل شدند که
به دنبال پایانش بودند.
آنان پایتخت را تخلیه کردند
و مردم را به اردوگاه‌های
کار اجباری فرستادند.
خانواده‌ها را جدا کردند،
و کودکان را علیه والدینشان
شستشوی مغزی دادند.
همه جا مردم در حال مردن و کشته شدن بودند،
به بیماری‌ها تسلیم می‌شدند،
به کار بیش از حد،
و به اعدام و گرسنگی.
نتیجه این شد که یک سوم جمعیت کامبوج
در کمتر از چهار سال به طور کامل نابود شد،
و این رقم ۹۰ درصد از هنرمندان
رقص خمری را شامل می‌شد.
به عبارت دیگر،
از هر ده مورد چشم‌انداز برای سنت و آینده،
۹ مورد از بین رفت.
با این وجود، خوشبختانه،
استادان استاد من،
چی‌آ سامی، سوت سام‌آن و چین پان بودند،
که احیای این فرم هنری را
از خاکستر جنگ و قتل‌عام موجب شدند:
یک شاگرد،
یک حالت رقص،
هر بار یک رقص،
آنان عشق را،
و جادو را،
و زیبایی را،
و تاریخ و فلسفه نسل ما را
در بدن‌های نسل بعدی نوشتند.
نزدیک به ۴۰ سال بعد،
رقص کلاسیک خمر، 
به اوج جدیدی رسیده است.
اما با این حال همچنان
در موقعیت آسیب‌پذیریست.
اثر‌های مخرب جنگ هنوز
بر مردم خمر سایه افکنده است.
این آثار بر بدن‌های ما حک شده،
در گذر اختلال استرسی پس از آسیب روانی
به ژنتیک ما راه یافته
و به خانواده‌هایی که با فقر ادواری
و تنگنا‌های عمیق فرهنگی
و موانع زبانی مواجهند.
اما زیبایی سازگارترین است.
زیبایی می‌تواند در هر جا و همه‌جا
و در هر زمانی، رشد کند.
زیبایی همانی است که مردم را
به زمان و مکان پیوند می‌دهد.
زیبایی ر‌هایی از رنج است.
همزمان با کار هنرمندان
برای احیای فرهنگ و کشور ما،
دریافتیم که راه‌های زیادی
برای حرکت به سوی آینده وجود دارد.
و در سنتی که اغلب نمی‌دانیم
نام رقاصان چیست،
چه کسانی بودند،
زندگی‌شان چطور بود،
چه احساسی داشتند،
بگذارید بگویم که ما صادقانه و خالصانه
از «کنیوم» عبور می‌کنیم.
کنیوم نه به معنای برده،
بلکه به معنای خدمت آگاهانه.
کنیوم:
«من،»
«من،»
«شکوفا شدن.»
اسم من پرومسدوم آیک است.
من خمرم،
و آمریکایی‌ام.
من فرزند یک پناهجو هستم،
یک آفرینشگر، یک رامشگر،
و کسی که پل می‌سازد.
من اولین شاگرد مرد معلمم هستم
در سنتی که به باور بسیاری زنانه است،
و اولین مدرسه رقص
همجنسگرایان کامبوج را تاسیس کردم.
زیبایی، رویاها و قدرت
کسانی در من تناسخ یافته
که پیش از من آمده‌اند.
محل تلاقی گذشته، حال و آینده،
و افراد و گروه‌ها.
بگذارید نقش باستانی و ابدی
هنرمند به مثابه پیام‌رسان را ایفا کنم،
با گفتن سخنانی از چنگ پُن،
«باغی که تنها یک جور گل،
یا گل‌های تک‌رنگ دارد،
بی‌فایده است.»
یادآوریست از این نکته که توان،
رشد،
بقا،
و کل موجودیت ما،
منوط به تنوع است.
این نکته،
پیامی از سر شهامت نیز هست.
چرا که گل برای شکفتن، 
از کسی اجازه نمی‌گیرد.
گل زاده شده تا خود را به جهان عرضه کند.
عشق بدون ترس ذات اوست.
متشکرم.
(تشویق حاضران)

