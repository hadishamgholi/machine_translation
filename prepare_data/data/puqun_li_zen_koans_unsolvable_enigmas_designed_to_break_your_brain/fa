
چطور غیرقابل شرح را شرح دهیم؟
این پرسش الهام‌بخش افسانه‌ها،
فعالیت‌های مذهبی،
و تحقیقات علمی بسیاری بوده است.
اما بوداییان ذِن که در قرن‌های
۹ام تا ۱۳ام در چین فعالیت می‌کردند
سوال متفاوتی می‌پرسیدند —
چرا به یک توضیح نیاز داریم؟
برای این راهبان، کورکورانه
به دنبال پاسخ رفتن گناه بود
و یاد گرفتن پذیرش رازهای هستی
راه حقیقی رسیدن به نور آگاهی بود.
اما مبارزه با وسوسه توضیح
غیر قابل شرح می‌تواند دشوار باشد.
پس برای کمک به تمرین زندگی با این اسرار،
راهبان مراقبه‌گر از مجموعه‌ای از ۱٫۷۰۰
مسئله فکری فلسفی گنگ و گیج‌کننده
به نام کوان استفاده می‌کردند.


این نام به چینی کونگ-آن است و در اصل
به «مدرک یا پرونده عمومی» ترجمه می‌شود.
اما بر خلاف پرونده‌های دادگاهی دنیای واقعی،
کوان‌ها از عمد غیرقابل درک بودند.
آنها غافلگیر کننده و فراواقعی بودند
و غالباً خودشان را نقض می‌کردند.
در نگاه اول، آنها حاوی یک مثل حکیمانه
درباره دستورالعمل رهبانی بوداییان ذن بودند -
مثل زندگی بدون دلبستگی‌های مادی یا معنوی،
دوری جستن از تفکرات دوگانه،
و درک «طبیعت بودایی» حقیقی یک فرد.
اما با قراردادن آن درس‌ها
در چارچوب حکایت‌های غیرمنطقی،
آنها به آزمون‌هایی بدل شدند تا به راهبان
در تمرین زندگی با سردرگمی و تناقض کمک کنند.
با متحیر شدن در این «موارد» گیج‌کننده،
راهبان مراقبه‌گر می‌توانستند آموزه‌های
بودا را تمرین کرده آنها را درونی کنند.
خوشبختانه، آنها جستجوی
یک پاسخ صحیح را رها می‌کردند
و کشف روحانی عمیقی را موجب می‌شدند.


از آنجایی که آنها از عمد
غیر قابل توضیح هستند،
اگر خودمان بخواهیم آنها را رمزگشایی کنیم
گمراه کننده خواهد بود.
اما مانند راهبان پیش از ما،
ما هم می‌توانیم در آنها متحیر شویم،
و بررسی کنیم که چقدر در برابر
یک توضیح ساده مقاوم هستند.
این کوان را در نظر بگیرید
که تمرین تعلق نداشتن را نشان می‌دهد.
دو راهب، تانزان و آیکیدو،
در راهی گل‌آلوده با هم سفر می‌کنند.
جلوتر آنها مسافری جذاب می‌بینند،
که نمی‌تواند از راه پر از گل عبور کند.
تانزان مؤدبانه پیشنهاد کمک می‌دهد،
و مسافر را به دوش گرفته
از خیابان رد می‌کند،
و او را بدون هیچ حرفی
طرف دیگر پیاده می‌کند.
آیکیدو هراسان می‌شود.
بر اساس یک قانون رُهبانی،
راهبان اجازه ندارند به زنان نزدیک شوند،
چه برسد که زیبارویی غریبه را لمس کنند.
پس از کیلومترها طی طریق،
آیکیدو دیگر نتوانست جلو خودش را بگیرد.
«چطور توانستی آن زن را کول کنی؟»
تانزان لبخند زد و گفت، «من مسافر را همانجا
رها کردم. تو هنوز او را به دوش می‌کشی؟»


مانند تمام کوان‌ها، این داستان هم
تفسیرهای متعددی دارد.
اما یک مطالعه مشهور می‌گوید
که هرچند آیکیدو هرگز
به طور فیزیکی مسافر را حمل نکرد،
او با «چسبیدن» ذهنی به آن زن
قانون رهبانی را شکسته است.
اینگونه تناقض -
که منطقه خاکستری بین
قانون نوشته و بطن آن را می‌آزماید -
در کوان‌ها فراوان بود.


علاوه بر کاوش در مسائل مبهم،
کوان‌ها معمولاً شخصیت‌ها را
به خاطر این ادعا که درک کاملی
از جهان اطرافشان دارند مسخره می‌کردند.
در یک نمونه سه راهب هستند
که سر موج برداشتن پرچم معبد
در باد بحث می‌کنند.
راهب اول پرچم را
به صورت بیرقی متحرک می‌بیند،
در حالی که دومی اصرار دارد
که آنها پرچم را نمی‌بینند که تکان می‌خورد،
بلکه باد را می‌بینند که می‌وزد.
بحث آنها ادامه می‌يابد
تا اینکه راهب سومی مداخله می‌کند،
«این نه پرچم است که تکان می‌خورد،
نه باد است که می‌وزد،
بلکه حرکت ذهن شماست!»


یک برداشت از این کوان بر اساس
دلایل آن دو راهبی است که بحث می‌کردند -
اولی از اهمیت دنیای
قابل مشاهده دفاع می‌کرد،
دومی از دانش عمیق‌تری که از آن جهان
می‌توان به دست آورد طرفداری می‌کرد.
اما تعهد هر راهب به «پاسخ» خودش
او را به بینش‌های دیگر
کور کرده بود، و این کار،
با یک آرمان اساسی بودایی ضدیت دارد:
از میان بردن تفکر دوگانه.
راهب سوم تضاد آنها را ادراکی تشخیص می‌دهد -
هیچ یک از دو راهبی که بحث می‌کنند
تصویر بزرگتر را نمی‌بیند.


البته، تمام این برداشت‌ها فقط راهنمایی هستند
برای نحوه درگیر شدن با این کوان‌ها.
نه خرد راهبانی که پیش از ما بودند،
نه شخصیت‌های به ظاهر خردمند این داستان‌ها
نمی‌توانند آنها را برای شما توضیح دهند.
دلیل آن این است که هدف از این کوان‌ها
رسیدن به راه‌حلی ساده نیست.
بلکه کلنجار رفتن با مسائل متناقض است
که میل ما به حل آنها را به چالش می‌کشند،
و همین طور درک ما از خودِ درک.

