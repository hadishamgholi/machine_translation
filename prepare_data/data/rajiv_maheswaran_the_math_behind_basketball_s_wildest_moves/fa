
من و همکارانم مجذوب دانش نقطه‎ها هستیم.
این نقطه‎ها چه هستند؟
خوب، آنها همه ما هستیم.
و ما در خانه‎ها و دفترهایمان، و هنگامی که
به خرید یا مسافرت می‎رویم،
درون شهرهایمان و سراسر دنیا، در حال
حرکت هستیم.
و خوب نبود اگر می‎توانستیم همه این
حرکات را درک کنیم؟
و می‎توانستیم الگو و معنا و مفهوم درون
آنها را بفهمیم.
و خوشبختانه، ما در زمانی زندگی می‎کنیم
که به شکل غیر قابل باوری در جمع‎آوری
اطلاعات درباره خودمان پیشرفت کرده‎ایم.
پس چه از طریق حسگرها یا فیلم‎ها یا
نرم افزارها،
می‎توانیم با جزییات بسیار دقیق، حرکات
خودمان را دنبال کنیم.
و به نظر می‎رسد که یکی از جاهایی که ما 
بهترین داده‎ها را درباره حرکت داریم


در ورزش است.
پس چه بسکتبال باشد یا بیس بال یا فوتبال
و یا اون یکی فوتبال،
در حال نصب تجهیزات در ورزشگاهها و روی
بازیکنان هستیم
تا بتوانیم در کسری از ثانیه، حرکات
آنها را دنبال کنیم.
پس کاری که ما می‎کنیم، تبدیل ورزشکاران—
همانطور که حدس می‎زنید—
به نقطه‎های متحرک است.
پس ما کوهی از نقاط متحرک داریم،
و مانند سایر داده‎های خام،


کار با آنها سخت و طاقت فرسا است.
اما چیزهایی هست که به طور مثال،
مربیان بسکتبال می‎خواهند بدانند.
و مشکل اینجا است که نمی‎توانند متوجه آنها
شوند، چون برای این کار آنها باید
هرثانیه از هر بازی را ببینند، به خاطر
بسپارند و پردازش کنند.
و یک انسان قادر به انجام آن نیست،
اما یک ماشین می‎تواند.
مشکل اینجا است که ماشین‎ها نمی‎توانند
بازی را از چشم یک مربی ببینند.
حداقل تا کنون نمی‎توانستند.
پس ما به ماشین، دیدن چه چیزی را آموختیم؟
خوب، ما به سادگی شروع کردیم.


چیزهایی مانند پاس، شوت و ریباند را به آن
یاد دادیم.
چیزهایی که اکثر طرفداران معمولی می‎دانند.
و بعد از آن به مسائل کمی پیچیده‎تر رسیدیم.
مسائلی مانند حالت پشت به حلقه، 
سد کردن و چرخش و ایزوله
کردن.
و اگر با آنها آشنایی ندارید، اشکالی ندارد.
بیشتر بازیکنان آنها را می‎شناسند.
اکنون، به نقطه‎ای رسیده‎ایم که ماشینها 
اکثر حرکات پیچیده را درک می‎کنند.
مانند نمایش پایین و پینهای گسترده.
اساسا مسایلی که تنها حرفه‎ای ها با آن 
آشنایی دارند.
پس ما به ماشین آموختیم که با چشم‎های مربی
بازی را ببیند.
خوب، ما چگونه قادر به انجام این کار شدیم؟


اگر من از یک مربی بخواهم که چیزی مثل پیک سد کردن و
چرخش را توضیح دهد،
توصیفی را ارائه خواهد داد،
و اگر من بخواهم آن را به شکل الگوریتم
دربیاورم، افتضاح خواهد بود
از قضا، سد کردن و چرخش نوعی رقص بین چهار
بازیکن است،
دو نفر در دفاع و دو نفر در حمله.
و این تقریبا اتفاقی است که می‎افتد.
خوب بازیکن حمله بدون توپ اینجاست
و به پشت بازیکن مدافع حامل توپ
حرکت می‎کند،
و آنجا می‎ایستد


و بعد هردو حرکت می‎کنند و خلاصه،
این یک حرکت سد کردن و چرخش است.


(خنده)


همچنین این نمونه‎ای از یک الگوریتم 
افتضاح است.
پس، اگر بازیکن مداخله‎گر— 
به او غربالگر می‎گویند—
نزدیک شده و به حرکت ادامه بدهد،
دیگر احتمالا سد کردن وچرخش نخواهد بود.
یا اگر بایستد ولی به اندازه کافی
نزدیک نباشد،
احتمالا سد کردن و چرخش نیست.
یا اگر نزدیک باشد و جای درستی بایستد
اما این کار را زیر سبد انجام دهند، احتمالا
سد کردن و چرخش نیست.
یا ممکن است من اشتباه کنم و همه آنها
سد کردن و چرخش باشند.
در واقع همه چیز به زمانبندی دقیق، فاصله
و جایگیری بستگی دارد،
و همین کار را سخت می‎کند.
ولی، خوشبختانه، با فراگیری ماشین،
برای توصیف چیزهایی که می‎دانیم
می‎توانیم ورای توانایی خود عمل کنیم.


خوب، این چطور کار می‎کند،
خوب ما سراغ ماشین می‎رویم و به او می‎گوییم
"صبح به خیر ماشین.
اینها یک سری سد کردن و چرخش هستند، و اینها
چیزهایی هستند که سد کردن و چرخش نیستند.
لطفا راهی برای تشخیصشان از هم پیدا کن."
و کلید انجام این کار پیداکردن امکاناتی است
که جداسازی را ممکن کنند.
خوب اگر من می‎خواستم تفاوت سیب و پرتقال را
به آن یاد بدهم
احتمالا می‎گویم، "چرا از رنگ یا شکل آنها
استفاده نمی‎کنی؟"
و مسئله‎ای که باید حل کنیم این است که 
آنها چیستند؟
امکانات کلیدی که به کامپیوتر امکان بررسی
دنیای نقطه‎های متحرک را می‎دهند، چه هستند؟
پس با پیدا کردن تمام این روابط میان مکان
مطلق و نسبی،
فاصله، زمانبندی و سرعت—
این کلید واقعی ورود به دانش نقاط متحرک است
یا آنطور که ما می‎گوییم،
تشخیص الگوی مکانی زمانی در
محیط دانشگاهی.
چون در وهله اول باید کاری کنیم که سخت
به نظر بیاید—
چو در واقع هست.


نکته کلیدی برای مربیان بسکتبال این نیست
که بدانند
سد کردن و چرخش اتفاق افتاد یا نه.
بلکه آنها می‎خواهند نحوه انجام
آن را بدانند.
و چرا این مسئله این قدر برای آنها مهم است؟
خوب این هم یک دلیل کوچک.
این طور به نظر می‎رسد که در بسکتبال مدرن
این سد کردن و چرخش مهمترین حرکت بازی است.
و اینکه چگونه آن را انجام دهیم،
و چگونه در برابر آن دفاع کنیم،
در واقع کلید برد یا باخت در
اکثر بازی‎ها است.
خوب متوجه شدیم که این رقص گونه‎های بسیار
متفاوتی دارد
و در واقع نکته مهم، شناسایی این
گونه‎ها است،
و به این دلیل است که این الگوریتم باید
خیلی خیلی خوب عمل کند.


خوب، یک مثال.
دو بازیکن حمله و دو بازیکن دفاع داریم،
که برای انجام حرکت سد کردن و چرخش
آماده می‎شوند.
خوب بازیکن حامل توپ می‎تواند بگیرد،
و یا رد کند.
همبازی او می‎تواند بچرخد یا بزند.
بازیکن مدافع توپ می‎تواند جلو یا عقب برود.
هم تیمی او می‎تواند نمایش بدهد یا دفاع کند
و بازی آرام انجام دهد.
و آنها با هم کی‎توانند جابجا شوند یا حمله
کنند
و زمانی که شروع کردم، من بیشتر این چیزها
را نمی‎دانستم
و بسیار خوب می‎شد اگر همه بر اساس آن
پیکان‎ها حرکت می‎کردند.
در آن صورت زندگی بسیار آسان‎تر بود، اما
این طور که پیداست حرکات بسیار بی‎نظم هستند
بازیکن‎ها خیلی وول می‎خورند و تایید این
تغییرات
با دقت بسیار بالا
و با جامعیت و صراحت، بسیار دشوار است.
زیرا این تنها راهی است که می‎توان اعتماد
یک مربی حرفه‎ای را جلب کرد.
و با وجود تمام مشکلات در تحلیل صحیح
الگوهای مکانی زمانی
ما توانستیم آن را به انجام برسانیم.


مربی‎ها به توانایی ما و ماشین‎هایمان در
تشخیص این گونه‎ها اعتماد دارند.
و اکنون در جایگاهی هستیم که امسال
تمام مدعیان قهرمانی NBA
از نر‎م افزار ما استفاده می‎کنند، که بر
ماشینی نصب شده
که حرکات نقاط متحرک بسکتبال را درک می‎کند.
و نه تنها این، بلکه ما پیشنهادهایی ارائه
داده‎ایم که استراتژی‎ها را عوض کرده
و به تیم‎ها در بردن بازیهای بسیار مهم
کمک کرده است،
و این خیلی جالب است چون مربیانی هستند که
به مدت
۳۰ سال در لیگ بوده‎اند اما از یک ماشین 
کمک می‎گیرند.
و این مسئله بسیار هیجان انگیز است،
این بسیار ببیشتر از تشخیص پیک و چرخش است.
کامپیوتر ما از مسائل ساده شروع کرد
و به تدریج چیزهای پیچیده تری را یاد گرفت
و اکنون چیزهای خیلی زیادی می‎داند.
در حقیقت، من بیشتر کارهای او را متوجه
نمی‎شوم،
و از آنجا که به اندازه‎ای خاص نیست که 
از من باهوش‎تر باشد،
این سوال برایمان مطرح شد، که آیا یک ماشین
می‎تواند بیش از یک مربی بداند؟
آیا می‎تواند بیش از توانایی انسان بداند؟
و مشخص شد که جواب مثبت است.


مربیان از بازیکنان می‎خواهند که
ضربات خوبی به دست بیاورند.
پس اگر من زیر سبد باشم
و کسی دور و بر من نباشد، این
یک ضربه خوب است.
اگر از سبد دور باشم و مدافعین اطراف من
باشند، معمولا این یک ضربه بد است.
اما هیچ گاه نمی‎دانیم که "خوب" چه اندازه
خوب است، یا "بد"چه اندازه بد است.
تا امروز.


خوب، دوباره با استفاده از الگوی
مکانی زمانی، چه کار می‎توانیم بکنیم
ما به تمام ضربات توجه کردیم.
می‎توانیم ببینیم: ضربه کجاست؟ در چه
زاویه‎ای نسبت به سبد قرار دارد؟
مدافعین کجا هستند؟ فاصله آنها چقدر است؟
در چه زاویه‎ای هستند؟
در مورد چند مدافع، می‎توانیم به نحوه حرکت
آنها نگاه کنیم
و نحوه پرتاب را پیش بینی کنیم.
می‎توانیم سرعت حرکت تمام آنها را بررسی
کنیم و مدلی برای پیش بینی ارائه دهیم
که احتمال گل شدن این پرتاب در این شرایط
چقدر است؟
خوب، اهمیت این کار در چیست؟
می‎توانیم چیزی که پرتاب خوانده می‎شود
را درنظر بگیریم
که قبل از این یک چیز بود، و به آن را
دو چیز مجزا تفکیک کنیم:
کیفیت پرتاب و کیفیت پرتاب کننده.
خوب این یک نمودار حبابی است،
چون TED بدون نمودار بی فایده است.


(خنده)


اینها بازیکنان NBA هستند.
اندازه، نشان دهنده ابعاد بازیکن و رنگ
نشان دهنده جایگاه او است.
در محور طولی احتمال گل شدن پرتاب را داریم.
افراد سمت چپ پرتاب‎های سختی می‎گیرند،
در سمت راست، پرتاب‎های آسان.
بر روی محور عمودی توانایی پرتاب بازیکنان
قرار دارد.
بالا خوب‎ها و پایین ضعیف‎ترها قرار دارند.
پس به عنوان مثال، اگر بازیکنی
معمولا ۴۷ درصد از پرتابهای خود را
وارد سبد ‎کند،
این تنها چیزی بود که تا پیش از این
می‎دانستیم.
اما امروز، من می‎توانم بگویم که این بازیکن
پرتابهایی به دست می‎آورد که یک بازیکن
متوسط NBA با احتمال ۴۹ درصدآن را
وارد سبد می‎کند،
و او دو درصد پایین‎تر است.
و دلیل اهمیت این موضوع این است که تعداد
زیادی بازیکن با احتمال ۴۷ درصد وجود دارند.
و بسیار مهم است که بدانیم
که این ۴۷ درصدی که قرار است ۱۰۰ میلیون
دلار دستمزد بگیرد
پرتاب کننده خوبی است که پرتابهای
ضعیفی می‎گیرد
یا پرتاب کننده بدی است که پرتابهای
خوبی می‎گیرد.
دانایی ماشین تنها نحوه نگاه ما به
بازیکنان را تغییر نمی‎دهد
بلکه نحوه نگاه ما به بازی را هم
عوض می‎کند.


مثلا، دو سال پیش یک بازی بسیار هیجان انگیز
در فینال NBA در جریان بود:
میامی سه امتیاز عقب بود و تنها 20 ثانیه
باقی مانده بود.
آنها در حال از دست دادن قهرمانی بودند.
یک آقای محترمی به نام لبران جیمز آمد و
یک سه امتیازی پرتاب کرد تا مساوی کنند.
پرتاب را از دست داد.
همبازی او کریس باش ریباند کرد،
و به همبازی دیگرشان، ری الن پاس داد.
او سه امتیاز گرفت. بازی به وقت اضافی
کشیده شد.
آنها بازی را بردند و قهرمان فصل شدند.
یکی از هیجان انگیز ترین بازی‎های بسکتبال
بود.
و توانایی ما در دانستن احتمال پرتاب
برای هر بازیکن
در هر لحظه از بازی،
و احتمال ریباند گرفتن آنها در طول بازی
می‎تواند این اتفاق را بهتر از هر وقت دیگری
روشن کند.
الان متاسفانه، نمی‎توانم آن تصویر را
به شما نشان دهم.
اما به خاطر شما، ما این لحظه را
در بازی‎های هفتگی بسکتبال خودمان
بازسازی کردیم.


(خنده)


و حرکات را دنبال کردیم تا همه چیز
روشن شود.
خوب، این ماییم. اینجا محله چینی‎ها
در لس‎انجلس است،
پارکی ما هر هفته در آن بازی می‎کنیم.
و اینها ما هستیم که داریم لحظه پرتاب
ری الن را
با تمام ردیابی‎های مربوط به آن
بازسازی می‎کنیم.
و حالا پرتاب.
من می‎خواهم آن لحظه را با تمام بینش
مربوط به آن . به شما نشان دهم.
تنها تفاوت اینجاست که به جای بازیکنان
حرفه‎ای، ما بازی می‎کنیم،
و به جای یک گزارشگر حرفه‎ای، 
من گزارش می‎کنم.
پس با من باشید.


میامی.
سه امتیاز کمتر دارند.
تنها بیست ثانیه تا پایان بازی.
جف توپ رو میگیره.
پاس میده به جاش، جاش یه سه امتیازی
پرتاب میکنه!


[محاسبه احتمال پرتاب]


[کیفیت پرتاب]


[احتمال ریباند]


و گل نمیشه!


[احتمال ریباند]


نویل ریباند می‎کنه.
به عقب پاس میده به داریا.


[کیفیت پرتاب]


و این هم از سه امتیازی، گل میشه!
پنج ثانیه از بازی مانده و مساوی می‎کنند.
تماشاچی‎ها غوغا به پا می‎کنند.


(خنده)


این تقریبا اتفاقی بود که افتاد.


(تشویق)


تقریبا.


(تشویق)
احتمال وقوع این لحظه در NBA نه درصد بود.
و ما این را و خیلی چیزهای خوب دیگر را
می‎دانیم.
به شما نخواهم گفت چند بار تلاش کردیم
تا این اتفاق بیافتد.


(خنده)


خیلی خوب، میگم! چهار بار.


(خنده)


راه درازی در پیش داری داریا.


اما نکته مهم درباره این ویدیو
و بینشی که از هر لحظه بازیهای NBA به دست
آورده‎ایم — این نیست.
این است که لازم نیست شما یک تیم حرفه‎ای 
باشید تا بتوانید حرکات را ردیابی کنید.
حتی لازم نیست یک بازیکن حرفه‎ای باشید تا 
حرکات را درک کنید.


در واقع، اصلا نیازی نیست که فقط درباره
ورزش باشد، چون ما همه جا در حال حرکتیم.
در خانه‎مان حرکت می‎کنیم.
در دفترهایمان،
زمانی که به خرید یا مسافرت می‎رویم
در شهرها
و سراسر دنیا.
چه چیزی را متوجه می‎شویم؟
چه چیزی یاد می‎گیریم؟
شاید به جای تشخیص سد کردن و چرخش،
یک ماشین بتواند لحظه را بیابد و به من
اطلاع دهد
که دخترم کی اولین قدمش را بر خواهد داشت.
که در واقع ممکن است همین الان باشد.


شاید بتوانیم یاد بگیریم که از ساختمانها
بهتر استفاده کنیم، شهرها را بهتر بسازیم.
من باور دارم که با توسعه دانش نقطه‎ها،
ما بهتر حرکت خواهیم کرد، هوشمندانه تر
عمل می‎کنیم و پیشرفت خواهیم کرد.


بسیار سپاسگزارم.


(تشویق)

