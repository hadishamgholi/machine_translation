
چه دوست داشته باشید، چه نه،
شفافیت افراطی و تصمیم‌گیری الگوریتمی
به سرعت به سمت شما می‌آید،
و زندگی شما را تغییر خواهد داد.
این به آن دلیل است که اکنون
دسترسی به الگوریتم‌ها
و تعبیه کردن آنان در کامپیوترها
و جمع‌آوری داده‌هایی
که روی خودتان و روی سایر چیزها
جای می‌گذارید ساده شده است.
شناختن شما،
و هدایت کامپیوترها
به منظور تعامل با شما
به روش‌هایی که نسبت به
اکثر افراد بهتر است.


این ممکن است ترسناک به نظر برسد.
من مدت زیادی است که این کار را می‌کنم
و به نظرم شگفت‌انگیز است.
هدف من این است که
کاری و روابطی معنادار
با افرادی که با آن‌ها کار
می‌کنم داشته باشم.
اما متوجه شده‌ام که نمی‌شود این کار را کرد
مگر این‌که شفافیت افراطی و
تصمیم‌گیری الگوریتمی داشته باشم.
می‌خواهم به شما نشان دهم چرا این‌طور است،
به شما نشان دهم چطور کار می‌کند.
و اخطار می‌کنم برخی از
چیزهایی که نشان خواهم داد
احتمالاً کمی هولناک‌اند.


از وقتی که بچه بودم،
در حفظ کردن خیلی بد بودم.
از دنبال کردن دستورالعمل‌ها خوشم نمی‌آمد،
در پیروی از آن‌ها اصلاً خوب نبودم.
اما عاشق این بودم که خودم
بفهمم هر چیز چطور کار می‌کند.
وقتی ۱۲ سالم بود،
از مدرسه متنفر بودم اما عاشق
تجارت در بازار بودم.
در آن زمان شاگرد بودم،
برای هر بسته پنچ دلار می‌گرفتم.
و پول شاگردی‌ام را در
بازار سهام می‌گذاشتم.
و فقط به این خاطر بود که
بازار سهام در آن زمان گرم بود.
اولین شرکتی که خریدم
شرکتی بود به نام
Northeast Airlines.
Northeast Airlines تنها شرکتی
بود که شنیده بودم
هر سهم را به کم‌تر از
پنچ دلار می‌فروشد.


(خنده حضار)


و متوجه شدم می‌توانم سهم بیشتری بخرم،
و اگر رشد کند، پول بیشتری می‌گیرم.
راهبرد احمقانه‌ای بود، نه؟
اما پولم را سه برابر کردم،
پولم را سه برابر کردم
چون شانس آوردم.
شرکت در حال ورشکستگی بود،
اما یک شرکت دیگر آن را خرید،
و پول من سه برابر شد.
و من معتاد شدم.
و با خودم گفتم، «این بازی راحت است.»
با گذر زمان
یادگرفتم این بازی همه چیز هست به جز آسان.


برای این‌که سرمایه‌گذاری تأثیرگذار باشید،
باید برخلاف اجماع شرط ببندید
و ببرید.
شرط بستن بر خلاف اجماع و بردن
کار آسانی نیست.
باید برخلاف اجماع شرط
بسته و ببرید
چون اجماع در قیمت
نهفته است.
و برای این‌که کارآفرین باشید،
یک کارآفرین موفق،
باید برخلاف اجماع
شرط بسته و ببرید.
من باید تبدیل به یک کارآفرین می‌شدم
به یک سرمایه گذار—
و چیزی که با این همراه است
ارتکاب اشتباهات دردآور بسیار است.
بنابراین اشتباهات دردآور بسیار کردم،
و با گذر زمان،
احساسم نسبت به آن
اشتباهات تغییر کرد.
به آن‌ها به عنوان معما فکر کردم.
اگر می‌توانستم معماها را حل کنم،
آن‌ها به من جواهرات می‌دادند.
معماها این‌طور بودند:
در آینده چه کاری را متفاوت انجام دهم تا
این اشتباه دردآور تکرار نشود؟
و جواهرات، اصولی بودند
که آن‌ها را می‌نوشتم
تا یادم بماند
و در آینده به من کمک می‌کردند.
و چون آن‌ها را بسیار واضح می‌نوشتم،
می‌توانستم —
به تدریج متوجه شدم —
آن‌ها را در الگوریتم‌ها قرار دهم.
و این الگوریتم‌ها
در کامپیوترها قرار می‌گرفتند،
و کامپیوترها همراه با من
تصمیم می‌گرفتند؛
بنابراین به صورت موازی،
ما این تصمیمات را می‌گرفتیم.
و من این تصمیم‌ها را می‌دیدم
سپس با تصمیم‌های خودم مقایسه می‌کردم،
و می‌توانستم ببینم که
آن تصمیم‌ها خیلی بهترند.
و این به آن خاطر بود که کامپیوتر
خیلی سریع‌تر تصمیم می‌گرفت،
می‌توانست اطلاعات بیشتری را پردازش کند
و می‌تواند تصمیم‌ها را با احساسات کم‌تری
پردازش کند.
بنابراین این باعث شد
تصمیم‌گیری من به شدت بهبود یابد.


هشت سال بعد از اینکه
Bridgewater را شروع کردم،
بزرگ‌ترین شکستم را داشتم،
بزرگ‌ترین اشتباهم.
اواخر دهه‌ی ۱۹۷۰ بود،
۳۴ سال داشتم،
و محاسبه کرده بودم که بانک‌های آمریکایی
پول بیشتری را به کشورهای در حال ظهور
در مقایسه با کشورهایی که
می‌توانستند پول را برگردانند
قرض داده بودند.
و فهمیده بودم که بزرگ‌ترین
بحران بدهی، بعد از
رکود بزرگ در راه است.
و همراه با آن، یک بحران اقتصادی
و یک بازار خرس بزرگ در سهام‌ها رخ می‌دهد.
این یک دیدگاه بحث‌برانگیز در آن زمان بود.
مردم فکر می‌کردند
دیدگاهی دیوانه‌وار است.
اما در آگوست ۱۹۸۲،
مکزیک موفق به پرداخت بدهی‌اش نشد،
و به دنبال آن تعدادی از کشورهای دیگر.
و ما بزرگ‌ترین بحران بدهی نسبت به
رکود بزرگ را داشتیم.
و چون من آن را پیش‌بینی کرده بودم،
از من خواسته شد در کنگره شهادت دهم
و در «هفته وال استریت» حضور پیدا کنم،
که در آن زمان یک برنامه تلویزیونی بود.
فقط برای این‌که چشمه‌ای از آن ببینید،
یک کلیپ در اینجا دارم،
و من را در آن خواهید دید.


(ویدیو) آقای رئیس، آقای میچل،
این لذت و افتخاری بزرگ است
که در کنار شما باشم
در بررسی این‌که اقتصاد ما
چه مشکلی دارد.
اکنون اقتصاد راکد است —
در آستانه‌ی شکست قرار دارد.


مارتین زوِیگ:
اخیراً در یک مقاله از شما نقل شده
که گفتید:‌ «با قطعیتِ کامل
این را می‌گویم
چون می‌دانم بازار چطور کار می‌کند.»


رِی دَلیو: با اطمینان کامل می‌گویم
که اگر به اساس نقدینگی
در شرکت‌ها و تمام دنیا
نگاه کنید
چنان سطحی از کاهش
نقدینگی وجود دارد
که نمی‌توانید آن را به یک عصر
رکود تورمی بازگردانید.»


الان که به آن نگاه می‌کنم، با خود می‌گویم،
«عجب احمق متکبری بودم!»


(خنده حضار)


آن‌قدر متکبر بودم، و اشتباه هم می‌کردم.
یعنی، با این‌که بحران بدهی رخ داد،
بازار سهام و اقتصاد
به جای سقوط، صعود کرد،
و من و مشتریانم
پول زیادی از دست دادیم.
آن‌قدر که تقریباً مجبور شدم
اداره‌ام را تعطیل کنم،
تقریباً مجبور شدم همه را ترخیص کنم.
و آن‌ها مثل خانواده‌ی بزرگ من بودند،
من دل‌شکسته شدم.
آن‌قدر پول از دست داده بودم
که مجبور شدم ۴٫۰۰۰ دلار
از پدرم قرض بگیرم
تا قبوض خانواده‌ام را بپردازم.


یکی از دردناک‌ترین
تجربه‌های زندگی‌ام بود...
اما معلوم شد که یکی از بهترین
تجربه‌های زندگی‌ام بوده است
چون نگرشم را در مورد
تصمیم‌گیری تغییر داد.
به جای آن‌که فکر کنم «حق با من است،»
از خود پرسیدم،
«از کجا بدانم حق با من است؟»
تواضعی که نیاز داشتم را به دست آوردم
تا گستاخی‌ام را با آن تراز کنم.
می‌خواستم باهوش‌ترین افرادی که
با من مخالف‌اند را پیدا کنم
تا سعی کنم دیدگاه آن‌ها را بفهمم
یا از آن‌ها بخواهم دیدگاه مرا
تحت فشار قرار دهند.
می‌خواستم یک
شایسته‌سالاریِ ایده ایجاد کنم.
به عبارت دیگر،
نه یک استبداد که من رهبری کرده
و سایرین پیروی می‌کنند.
و نه یک جمع‌سالاری که در آن
دیدگاه همه ارزش یکسانی داشت،
خواستم یک شایسته‌سالاری ایده داشته باشم
که در آن بهترین ایده‌ها برنده می‌شوند.
و متوجه شدم،
برای انجام این‌کار به
صداقت و شفافیت افراطی
نیاز داریم.


منظورم از صداقت افراطی
و شفافیت افراطی این است که
افراد باید آن‌چه به آن
اعتقاد دارند را بیان کنند
و همه چیز را ببینند.
و ما تقریباً تمامی گفتگوها
را ضبط می‌کردیم و می‌گذاشتیم
همه، همه‌چیز را ببینند،
چون اگر این‌کار را نمی‌کردیم،
نمی‌توانستیم به واقع
شایسته‌سالاری ایده داشته باشیم.
برای داشتن شایسته‌سالاری ایده،
باید بگذاریم افراد در مورد آن‌چه
می‌خواهند صحبت کنند.
صرفاً برای یک مثال،
این یک ایمیل از طرف جیم هَسکِل است—
کسی که برای من کار می‌کند—
و این در دسترس همه
در شرکت قرار داشت.
«رِی، کار تو در جلسه‌ی امروز
استحقاق نمره‌ی ۱۰ را داشت...
اصلاً خودت را آماده نکرده بودی
چون امکان ندارد
تا این حد نامنظم باشی.»
این عالی نیست؟


(خنده حضار)


این عالی است.
عالی است چون، اول از همه،
من به چنین بازخوردی نیاز داشتم.
هنوز به چنین بازخوردی نیاز دارم.
و عالی است چون اگر به جیم
و افرادی مثل جیم اجازه ندهم
دیدگاه‌هایشان را بروز دهند،
رابطه‌ی ما این چنین نمی‌بود.
و اگر این را عمومی نمی‌کردم
تا همه آن را ببینند،
شایسته‌سالاری ایده نمی‌داشتیم.


بنابراین طی ۲۵ سال گذشته
ما این‌طور عمل می‌کنیم.
ما با این شفافیت افراطی
عمل کرده‌ایم
و این اصول را جمع‌آوری کرده‌ایم،
بیشتر در نتیجه‌ی اشتباهاتمان،
و سپس آن اصول را
در الگوریتم‌ها قرار دادیم.
و سپس آن الگوریتم‌ها کار می‌کنند —
ما به موازات فکر کردنمان از
این الگوریتم‌ها پیروی می‌کنیم.
ما کسب و کار سرمایه‌گذاری را
این‌طور مدیریت کرده‌ایم،
و با مدیریت افراد هم
همین کار را کرده‌ایم.


برای این‌که چشمه‌ای از آن
به شما نشان داده باشم،
می‌خواهم شما را به یک جلسه ببرم
و شما را به یکی از ابزارهایمان معرفی کنم
که نامش "Dot Collector" است
که در این کار به ما کمک می‌کند.
یک هفته پس از انتخابات آمریکا،
تیم تحقیقاتی ما یک جلسه برگزار کرد
تا عواقب رئیس‌جمهور شدن ترامپ را بر
اقتصاد آمریکا را بررسی کند.
طبیعتاً، افراد نظراتی متفاوت
در این موضوع
و رویکرد متفاوتی به آن
در بحث داشتند.
Dot Collector این دیدگاه‌ها را جمع می‌کند.
این ابزار لیستی از ۱۰، ۱۲ ویژگی دارد،
بنابراین وقتی کسی در مورد
افکارِ دیگری، فکری می‌کند،
انتقال ارزیابی‌اش
راحت است.
کافی است آن ویژگی را انتخاب کرده
و نمره‌ای از ۱ تا ۱۰ به آن می‌دهند.
برای مثال، وقتی جلسه شروع شد،
یک محقق به نام جِن به من نمره‌ی ۳ داد —
یعنی، نمره‌ی بد —


(خنده‌ی حضار)


به این‌خاطر که تعادل خوبی میان
روشن‌فکری و استواری برقرار نکرده بودم.
وقتی جلسه تمام شد،
ارزیابی جِن از افراد
به این شکل جمع شد.
بقیه افراد در اتاق
نظراتی دیگری دارند.
این طبیعی است.
افراد متفاوت همواره
نظرات متفاوت خواهند داشت.
از کجا بدانیم حق با کیست؟
بیایید به نظرات افراد در مورد
عملکرد من نگاه کنیم.
به نظر برخی‌ها من خوب عمل کردم،
از نظر بقیه، بد.
با هر یک از این دیدگاه‌ها،
می‌توانیم افکار پشتِ
هر عدد را کاوش کنیم.
این نظر جِن و لَری است.
توجه کنید که همه
می‌توانند افکارشان را بیان کنند،
حتی افکار انتقادی‌شان را،
مسقل از موقعیت‌شان
در شرکت.
جِن، که ۲۴ سال دارد
و به تازگی از کالج بیرون آمده،
می‌تواند به منِ مدیرعامل،
بگوید که رویکرد بدی دارم.


این ابزار به افراد کمک می‌کند
که نظراتشان را بیان کنند
و سپس خودشان را
از نظراتشان جدا کنند
تا مسائل را از سطح بالاتری ببینند.
وقتی جِن و دیگران توجهشان را از
نظردهی به تمام صفحه نمایش
متمرکز کنند،
دیدگاهشان عوض می‌شود.
نظراتشان را به عنوان
یک نظر در میان سایر نظرات می‌بینند.
و طبیعتاً از خود می‌پرسند،
«از کجا بدانم نظرم درست است؟»
از تغییر دیدگاه مانند
تفاوت یک بعدی
و دیدن چند بعدی است.
و این گفتگو را از تنازع بر سر نظرات،
به تشخیص معیارهای هدف
برای تعیین بهترین نظرات
تغییر می‌دهد.


در پسِ Dot Collector
یک کامپیوتر درحال نظارت است.
او می‌بیند که تمام این افراد
چه فکری می‌کنند
و این را با نحوه‌ی
تفکر آنان ارتباط می‌دهد.
و بر اساس آن، به هر یک
پیشنهاد می‌دهد.
سپس داده‌های آن جلسه را
ترسیم می‌کند
تا یک نقاشی نقطه‌کاری
از فکر افراد
و نحوه‌ی تفکر آن بکشد.
و این کار را با راهنمایی
الگوریتم‌ها انجام می‌دهد.
شناختن افراد به تطبیق بهتر آنان
با کارشان کمک می‌کند.
برای مثال،
و متفکر خلاق که غیرقابل اتکاست
ممکن است با کسی که قابل اتکاست
ولی خلاق نیست تطبیق پیدا کند.
شناختن افراد به ما هم
کمک می‌کند تصمیم بگیریم
چه مسئولیت‌های را به آن‌ها بسپاریم
و تصمیماتمان را بر اساس
شایستگی‌های افراد وزن‌دهی کنیم.
ما به این باورپذیری می‌گوییم.
این مثالی از یک رأی‌گیری است
که انجام دادیم
که در آن اکثریت افراد
حس خاصی داشتند...
اما وقتی دیدگاه‌ها را بر اساس
شایستگی افراد وزن‌دهی کردیم،
پاسخ کاملاً متفاوت بود.
این فرایند به ما امکان می‌دهد
تصمیم‌ها را نه بر اساس جمع‌سالاری،
نه بر اساس استبداد،
بلکه بر اساس الگوریتم‌هایی که باورپذیریِ
افراد را در نظر می‌گیرند، اتخاذ کنیم.


بله، واقعاً این کار را می‌کنیم.


(خنده‌ی حضار)


ما این کار را می‌کنیم
چون چیزی را حذف می‌کند
که به عقیده‌ی من یکی از بزرگ‌ترین
فاجعه‌های بشری است،
و آن این است که افراد متکبرانه،
و ساده‌لوحانه عقایدی
در ذهن دارند که اشتباه است،
و بر اساس آن عمل می‌کنند،
و آن را در معرض آزمایش
تحت فشار قرار نمی‌دهند.
و این یک فاجعه است.
ما این کار را انجام می‌دهیم چون ما را
فراتر از نظراتمان می‌برد
تا مسائل را از چشم همه ببینیم،
و ما مسائل را به صورت جمعی می‌بینیم.
تصمیم‌گیری جمعی بسیار بهتر از
تصمیم‌گیری فردی است
اگر به درستی انجام شود.
این سس محرمانه‌ی در پسِ
موفقیت ما بوده است.
این دلیلی است که پول بیشتری
نسبت به سایر سرمایه‌گذاران
برای مشتریان‌مان کسب کرده‌ایم
و همچنین برای خودمان
طی ۲۳ سال از ۲۶ سال اخیر.


بنابراین اشکال صداقت افراطی
و شفافیت افراطی با یکدیگر چیست؟
می‌گویند از لحاظ عاطفی دشوار است.
منتقدان می‌گویند فرمولی برای
یک محیط کاری بی‌رحمانه است.
دانشمندان اعصاب به من می‌گویند
با نحوه‌ی سیم‌کشی مغز ارتباط دارد.
بخشی از مغز ما هست که
دوست دارد اشتباهاتمان را بداند
و دوست دارد به ضعف‌هایمان نگاه کند
تا بتوانیم بهتر عمل کنیم.
به من گفته‌اند که آن
قشر پیش‌پیشانی است.
بخشی از مغز ما هم هست که همه این‌ها را 
به عنوان حملات، قلم‌داد می‌کند.
به من گفته‌اند که آن آمیگدال است.
به عبارت دیگر، دو نفر
درون شما وجود دارند:
یک فرد عاطفی
و یک فرد متفکر،
و اغلب این دو در تضادند،
و اغلب بر علیه شما عمل می‌کنند.
تجربه‌ی ما این است
که می‌توانیم در این نبرد پیروز شویم.
به صورت گروهی آن را می‌بریم.
تقریباً حدود ۱۸ ماه طول می‌کشد
تا متوجه شوید افراد
این مدیریت با شفافیت افراطی را
به مدیریت شدن در یک محیط مبهم‌تر
ترجیح می‌دهند.
سیاستی وجود ندارد،
بی‌رحمی‌ای نیست —
یعنی، تمام آن پشت پرده‌های مخفیانه —
فقط یک شایسته‌سالاری ایده هست
که افراد در آن نظر می‌دهند.
و این عالی است.
این باعث شده ما کارآمدتر باشیم،
و روابطمان کارآمدتر باشد.
اما این برای همه نیست.
ما متوجه شدیم که حدود
۲۵ تا ۳۰ درصد از جمعیت
صرفاً با آن سازگار نیستند.
و ضمناً،
وقتی می‌گویم شفافیت افراطی،
منظورم شفافیت در مورد همه چیز نیست.
یعنی لازم نیست به کسی بگویید
که کچل است و سرش می‌درخشد
یا فرزندش زشت است.
بنابراین منظورم فقط —


(خنده‌ی حضار)


صحبت در مورد مسائل مهم است.
بنابراین —


(خنده‌ی حضار)


وقتی این اتاق را ترک می‌کنید،
می‌خواهم خودتان را در مصاحبت
با دیگران مشاهده کنید.
تصور کنید اگر می‌دانستید
واقعاً چه می‌اندیشند،
و تصور کنید اگر واقعاً
آن‌ها را می‌شناختید...
و تصور کنید اگر آن‌ها می‌دانستند
شما چه می‌اندیشید
و شما را می‌شناختند.
قطعاً مسائل را بسیار واضح‌تر می‌کرد
و تعاملات شما را با یکدیگر
کارآمدتر می‌کرد.
فکر می‌کنم روابط شما را
بهبود می‌بخشید.
حالا تصور کنید می‌توانید
الگوریتم‌هایی داشته باشید
که به شما در جمع‌آوری این اطلاعات کمک کنند
و حتی در تصمیم‌گیری در یک
شایسته‌سالاری ایده به شما کمک کنند.
این نوع از شفافیت افراطی
به سوی شما می‌آید
و زندگی شما را تحت تأثیر قرار خواهد داد.
و به نظر من،
فوق‌العاده خواهد بود.
امیدوارم برای شما هم
همان قدر فوق‌العاده باشد
که برای من هست.


خیلی متشکرم.


(تشوق حضار)

