
امروز ما یک کشور متفرق هستیم،
یا حداقل این چیزی است که به ما می‌گویند.
ما به واسطهٔ مهاجرت، تحصیلات،
سلاح و خدمات درمانی
از هم جدا شده‌ایم.
خدمات درمانی زننده و گوش خراش است،
آنقدر پر سر و صداست که تهدیدی است برای
اینکه همه چیز را با خود از بین ببرد.


(صدای معترضین): خدمات درمانی
یک حق انسانی است! مبارزه مبارزه مبارزه!


(صدای معترضین): هی هی! هو هو! 
سیستم خدماتی اوباما باید برود!


ربکا یونی: اما چه می‌شود اگر
زیر تمام این سر و صداها،
ما متفرق نباشیم؟
چه می‌شود اگر چیز‌هایی که
ما در مورد آن‌ها نمی‌پرسیم
چیز‌هایی باشند که ما
بیشتر بر آن‌ها توافق داریم؟
زمانی که ما سوالات درست می‌پرسیم
مشخص می‌شود که،
پاسخ‌ها حیرت انگیز هستند،
زیرا ما بر خدمات درمانی موافق نبوده
و بر چیزی خیلی مهم‌تر از آن موافق هستیم:
ما با سلامتی موافق هستیم.


من برای مدت ۲۰ سال غرق
در یک سوال بودم:
ما باید چه کار کنیم، همهٔ ما
به منظور سالم بودن به چه چیزی نیاز داریم؟
به عنوان یک دانشجو در سال ۱۹۹۵،
من ماه‌ها را صرف صحبت با پزشکان در یک
بیمارستان پرهرج و مرج در بوستون نمودم،
تا از آنها بپرسیدم، «بیماران شما برای
سالم بودن بیش از همه به چه نیاز دارند؟»
آن‌ها یک داستان مشابه را
بارها و بارها تعریف می‌کردند،
داستانی که آن را
به صدها شکل مختلف شنیده‌ام.
آنها می‌گفتند: «هر روزی که
یک بیمار با آسم شدید می‌بینم،
یک داروی کنترل کننده تجویز می‌نمایم.
اما من می‌دانم که او در یک
آپارتمان آلوده به کپک زندگی می‌کند.
یا یک بچه با عفونت گوش می‌بینم، 
و آنتی بیوتیک تجویز می‌کنم،
اما من می‌دانم که هیچ غذایی در خانه ندارد.
و من درباره این مسائل نمی‌پرسم،
زیرا کاری از دستم برنمی‌آید.»


حالا، به نظر می‌رسد که
نباید خیلی پیچیده باشد
طراحی دیدگاه یک پزشک درباره اینکه
مردم واقعاً برای سلامتی به چه نیاز دارند.
بنابراین یک مسیر ایجاد کردم،
یک سازمان که هزاران پزشک
و سایر مراقبین را قادر می‌سازد
که از بیمارانشان بپرسند،
«برای سالم بودن به چه چیز احتیاج دارید؟»
و سپس آن چیزها را تجویز کنند —
میوه‌ها و سبزیجات؛ گرمایش در زمستان،
برق برای خنک نگه داشتن داروهایشان —
و سپس ما بیماران را
به سوی این منابع هدایت کردیم
در جوامع خودشان.


این روش جواب داد.
یک مطالعه جامع بیمارستانی نشان داد که
هدایت بیماران به منابع ضروری
با بهبود در فشار خون و سطح کلسترول
آن‌ها وابسته است.
شبیه به معرفی یک داروی جدید،
اما بدون هیچگونه عوارض جانبی.


بنابراین طی دو دهه بعد، چه چیزی تغییر کرد؟
اکنون به طور گسترده‌ای تصدیق شده که
فقط ۲۰ درصد از نتایج سلامتی
به درمان‌های پزشکی مرتبط است،
در حالی که تا ۷۰ درصد از آن
به رفتار‌های سالم
و آنچه تعیین کننده‌های اجتماعی
سلامتی می‌نامند گره خورده است —
اساسا همه چیز‌هایی که برای ما
در اکثر مواقع اتفاق می‌افتد
زمانی است که ما در مطب دکتر
و یا بیمارستان نیستیم.
مدیران درمانی بطور مداوم
به ما یادآوری می‌کنند
که کد پستی ما مهمتر از کد ژنتیکی ماست.
و یکی از نشریات خدمات بهداشت و درمان
اخیراً به صورت جسورانه‌ای
عوامل تعیین کننده سلامت اجتماعی را
توصیف نموده است
به عنوان «خوش‌حس‌ترین تیکهٔ سال»


اکنون، برخی اقدامات نیز انجام شده.
در طی دهه گذشته، شش ارائه دهندهٔ
عمده خدمات درمانی و بیمه کنندگان
متعهد به پرداخت بیش از ۶۰۰ میلیون دلار
برای ایجاد مسکن مقرون به صرفه شدند،
که مشخص شد مرگ و میر کودکان را کاهش داده
و امید به زندگی را افزایش داده است.
اما بیایید صادق باشیم.
آیا سیستم خدمات بهداشت و درمان
۳/۵ تریلیون دلاری ما
اساسا برای ایجاد سلامتی طراحی شده است؟
قطعا نه.


دسترسی به غذای سالم را در نظر بگیرید.
مدتی نه چندان دور، یک پسر نوجوان
در یک بیمارستان در بالتیمور مشاهده شد،
که کاهش وزن داشت.
همانطور که پزشکان ازدحام کرده بودند
تا بدانند که کدام آزمون متابولیک
و آزمایش خون را اجرا کنند،
یکی از همکاران من با صدای بلند پرسید،
«آیا فکر می‌کنید که او
ممکن است گرسنه باشد؟»
معلوم شد که این بچه
از خانه‌اش بیرون انداخته شده
و به معنای واقعی کلمه
هفته‌ها غذا نداشته است.
او گفت، «... خیلی راحت شدم
که کسی در نهایت این را از من پرسید.»


به هر طریقی، ما یک سیستم خدمات
درمانی ایجاد کردیم
که از بیمار می‌پرسد
«آیا شما گرسنه هستید؟»
خیلی دور است نسبت به مرزهایی
که آن را به عنوان خدمات درمانی می‌شناسیم
که ما اغلب موفق نشدیم و یا فراموش کردیم
که به طور کامل بپرسیم؛
جایی که پزشکان متاسفند که
«سیاست ساندویچ سوم» را در بیمارستان ندارند
به این معنی که اگر شما
یک بیمار گرسنه در اورژانس هستید،
شما می‌توانید تنها دو
ساندویچ رایگان داشته باشید،
در مقابل حجم عظیمی از ام آرآی هایی
که دکترها تجویز می‌کنند؛
در جایی در ایالت تگزاس در سال ۲۰۱۶،
۱/۲ میلیارد دلار را صرف
هزینه‌های درمانی سوء تغذیه کردند
به جای دسترسی به غذای سالم؛
جایی که مراکز بیمهٔ پزشکی سالمندان
و برنامه بیمهٔ بهداشت مستمندان
بیماران گرسنه را طبقه بندی می‌کنند،
چنانکه برخی از آن‌ها غذا بدست می‌آورند و
برخی اطلاعاتی درباره غذا دریافت می‌کنند،
با توجه به اینکه هیچ کاری
برای بیماران گرسنه انجام نمی‌شود
این سطح استاندارد
و معمول مراقبت در کشور است.
و این فقط غذا است.
موارد دیگر نیز وجود دارد
مسکن، برق…
عامل اصلی و مهم این است که
خدمات درمانی، ممکن است در حال تغییر باشد،
ولی نه به اندازه کافی
و قطعا نه به اندازه کافی سریع.
ما سوالات اشتباهی از پزشکانمان
و بیمارانمان می‌پرسیم،
همچنین از شهروندانمان.
ما درباره خدمات بهداشت و درمان
می‌پرسیم و بحث می‌کنیم،
اما رای دهندگان درباره سلامتی
چه فکری می‌کنند؟


هیچ کس نمی‌تواند پاسخ
این سؤال را به ما بدهد،
بنابراین اقدام به ابتکار جدیدی کردیم
و یک شرکت رای گیری را استخدام کردیم
تا از رای دهندگان سراسر کشور بپرسد:
به چه چیزی برای سالم بودن احتیاج دارید؟
موضوع بسیار قابل توجه این بود
که هیچکسی هیچ سرنخی نداشت
در مورد چیزی که درباره
خدمات درمانی صحبت می‌کنیم.
رأی دهندگان عوامل تعیین کننده
سلامت اجتماعی را به عنوان یک
حس خوب یاد نمی‌کنند.
آن‌ها واقعاً از آن نفرت دارند.
«چه چیزی آدم‌های بی‌سواد را
با این زبان آشنا می‌کند؟»
یکی از رای دهندگان گفت.
یا مورد علاقه من، مردی بود که گفت،
«تو داری منو می کشی.»
اما هنگامی که تمام این
مسخره بازی‌ها را کنار می‌گذارید
از زبان خدمات بهداشت و درمان،
ما دقیقاً می‌دانیم چه
چیزی سلامتی را می‌سازد.


بنابراین شارلوت
از کارولینای شمالی را برگزیدیم.
ما دو گروه تمرکز داشتیم،
یک گروه از زنان دموکرات آفریقایی آمریکایی
و گروه دیگر زنان سفید پوست جمهوری خواه.
و از آنها پرسیدیم
«اگر شما صدها دلار داشتید،
چگونه آن را صرف خرید سلامتی
در جامعه خود می‌کردید؟»
مشخص شد آن‌ها تا درصد آخر
با هم موافق هستند.
اولا، آن‌ها موافق بودند که خدمات درمانی
تنها نوعی سلامتی را تحت تاثیر قرار می‌دهد.
بنابراین آن‌ها انتخاب کردند که
اکثر دلارشان را
خارج از بیمارستان‌ها
و کلینیک‌ها خرج کنند.
و دوم، آن‌ها در مورد آنچه که
سلامتی ایجاد می‌کند، توافق داشتند.
۱۹ درصد آن را صرف تهیه مسکن
و حدود ۲۵ درصد آن را
برای دسترسی به غذای سالم خرج کردند.


و من مطمئنم که شما دارین به این
فکر می کنید که «این باید یک جرقه باشد.»
اما این طور نیست.
رای دهندگان مرد میانه رو
سفید و لاتین در سیاتل،
رای دهندگان دموکرات
سفید آفرقایی آمریکایی در کلیولند،
جمهوری خواهان مرد سفید در دالاس،
دموکرات‌های کم درآمد
در هندرسون‌ویل، کارولینای شمالی:
به طور قابل توجهی پاسخ مشابه دادند،
نظر به اینکه تصمیم گرفتند
مقدار بیشتر پول را صرف
غذای سالم و مسکن امن کنند
تا آن را هزینهٔ بیمارستان
و مراکز بهداشت بکنند.


وقتی شما سوال به جا و صحیح بپرسید،
کاملاً روشن می‌شود که:
ما ممکن است در خدمات بهداشت
و درمان در این کشور شکست بخوریم،
اما ما در مورد سلامتی متحد هستیم.


چیزی که من با آن مبارزه کرده‌ام، 
این است که چرا.
چرا ما در مورد سلامتی موافق هستیم؟
ما با سلامتی موافق هستیم
چونکه آن یک حس مشترک است.
همه ما چیز‌هایی که برای سالم بودن
نیاز است را می‌دانیم.
پزشکی و مراقبت‌های پزشکی—
آن چیز‌هایی که برای سلامتی لازمند نیستند،
بلکه بیمار نشدن در وهلهٔ اول است.
اما ما همچنین موافقیم زیرا که
تجربه‌های مشترک داریم.
در مطالعه ای بر روی ۵٫۰۰۰ بیمار،
۲۴ درصد از بیماران
با داشتن بیمهٔ بهداشت تجاری —
به این معنی که، آن‌ها یک شغل داشتند —
هنوز هم در پی بدست آوردن غذا یا
برای پیدا کردن مسکن یا حمل و نقل
یا سایر منابع ضروری دست و پا می‌زنند.
۲۴ درصد.
و ما شبیه همین را
در گروه‌های تمرکزمان دیدیم.
تقریباً هر رأی دهنده می‌دانست
که دست و پا زدن چه معنایی دارد،
هم خودشان و هم خانواده‌هایشان
و هم همسایگان‌شان.


یکی از آن زنان جمهوری خواه سفید پوست
در شهر شارلوت پیشخدمت بود
برای بیدار ماندن با یک لیوان
بزرگ سودا تلاش می‌کرد.
او فقط خسته به نظر می‌رسید.
و خسته هم بود.
او به ما گفت که در دو شغل کار می‌کند
اما هنوز نمی‌توانست
ازعهده عضویت در Y برآید،
اما او گفت اشکالی ندارد
که نمی‌تواند به باشگاه برود،
زیرا او استطاعت تامین بنزین را نیز ندارد
و هر روز ده مایل برای رفت وآمد از کار
راه می‌رود.


زمانی که به او گوش می‌دادم، احساس کردم
یک آشفتگی و اضطراب آشنا در من افزایش یافت،
باقی‌مانده‌ای از دوران کودکی خود من.
وقتی که من ۱۰ سالم بود،
پدرم روی زمین اتاق نشیمن دراز کشیده بود
در چنگال یکی از افسردگی‌های زیاد خود.
همانطوری که در کنار او نشسته بودم، 
او به من گفت که می‌خواهد خودش را بکشد.
پدر من زندگی کرد،
اما او تقلا کرد تا کار کند.
و خانواده‌ام جان سالم به در بردند
اما ما متزلزل،
ناامید با یک حقوق،
وابسته به دستمزد معلمی مادرم بودیم.
حتی به عنوان یک بچه کوچک، من می‌دانستم
ما در سایه زندگی می‌کردیم
در سایهٔ فروپاشی مالی و عاطفی.
این واقعاً سخت است که بگویم،
زیرا که ۲۵ سال از من را گرفت
تا بتوانم با خودم صادق باشم
برای همین است که این کار را انجام می‌دهم:
می‌دانستم که پدرم برای بهبودی
نیاز به خدمات درمانی داشت،
اما برای سالم بودن، خانواده‌ام
به چیز دیگری احتیاج داشت،
ما نیاز به یک درآمد مناسب داشتیم؛
و می‌دانم که خیلی‌های دیگر مثل من،
این وحشت را داشتند، زمانی که
اصول اولیه شروع به لغزش می‌کنند.


برای رای دهندگان در گروه‌های تمرکز ما، 
راه حل‌ها سر راست بود.
همانطور که یکی از زنان سفیدپوست
جمهوری خواه در شارلوت گفت،
«به جای دادن کل این پول
به خدمات درمانی،
آن را به ایجاد مسکن اختصاص دهید.
می‌دانید، مانند اینکه آن را بگیرید
و به طور متفاوت توزیع کنید.»
معلوم می‌شود زمانی که شما
واضح صحبت می‌کنید
و سوالات به جا و صحیح می‌پرسید،
پاسخ‌ها به طور قابل ملاحظه‌ای روشن می‌شوند
و البته متفق‌القول.
آنچه ما می‌دانیم این است که
علی رغم تمام سر و صداها،
برنامهٔ خدمات درمانی در این کشور اینست که
هیچ برنامه‌ای وجود ندارد.
اما ما چیزی قوی‌تر از هر
لایحه سیاستمداری داریم،
از هر برنامه کار کاندیدای انتخاباتی،
از هر گونه اهداف بزرگ سیاست‌گذاری.
ما احساس مشترک
و تجربه مشترک داریم.


بنابراین من می‌پرسم، اگر شما
مدیر اجرایی خدمات درمانی هستید:
می‌دانید چه تعدادی از بیمارهایتان
غذایی برای خوردن ندارند
یا دست و پا می‌زنند تا اجاره را
در پایان ماه پرداخت کنند؟
آیا این اطلاعات روی لوح امتیازی شما،
کسب‌وکار و پاداش‌هایتان را شکل می‌دهد؟
اگر شما یک سیاستمدار هستید:
آیا شما همچنان به مبارزه در
زمین سوزان خدمات درمانی ادامه می‌دهید،
یا طبق چیزی که رای دهندگانتان
می‌خواهند عمل می‌کنید،
چه رای دهندگان دموکراتیک
و چه جمهوری خواه به طور یکسان،
در حال حاضر می‌دانند،
که دستمزد خوب، غذای سالم و مسکن امن
سلامتی است؟
و برای بقیه ما
برای شهروندان این کشور:
ما خواهان پاسخگویی
به آنچه می‌دانیم درست است هستیم،
چیزی که حس مشترک بین ماست،
تجربهٔ مشترک ما،
که ما را در چیزی که برای
سالم بودن لازم است متخصص می‌سازد؟


این لحظه، به نظر می‌رسد،
در مورد تغییر ذهنیت نیست.
این در مورد یک چیز قدرتمند‌تر است.
این در مورد تغییر سوالاتی است که می‌پرسیم
و سکوتی ایجاد کنیم تا
بتوانیم پاسخ‌های همدیگر را بشنویم.
این در مورد احتمال
فرصتی است که ما بیماران،
ما پزشکان، ما مراقبین،
ما مدیران خدمات درمانی
و بله، حتی ما مردم،
با آن موافق هستیم.
و اکنون زمان آن است —
در واقع، مدت‌ها دیرهم شده —
برای ما که شجاعتمان را نشان دهیم
برای اینکه این پاسخ‌ها را بشنویم
و بر آن‌ها عمل کنیم.


متشکرم.


(تشویق)

