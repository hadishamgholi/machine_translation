
یک روز خوب،
وقتی که چارلز داروین هنوز
یک دانش آموز در کمبریج بود،
طبیعت شناس تازه شکوفا شده پوست 
کهن سال یک درخت را کند
و دوعدد سوسک کمیاب را زیر آن پیدا کرد.
او هریک از سوسک‌ها را دستانش گرفته بود
که توجهش به سومین سوسک جلب شد.
برای نگهداری از سوسک‌ها یکی
از آن‌ها را درون دهانش گذاشت،
و برای گرفتن گونه جدید دست دراز کرد —
که یک مرتبه مایعی داغ و تلخ
باعث تاول زدن زبانش شد.


حمله کننده به داروین
یک سوسک بمب افکن بود.
یکی از هزاران گونه حیوانات،
مثل قورباغه ها،
عروس دریایی،
سمندرها،
و مارها،
که هرکدام از مواد شیمیایی برای
دفاع از خودشان استفاده می‌کنند —
که دراین مورد، با خارج کردن مایع 
سمی از غدد درونی شکم همراه بود.
اما چرا این ماده سوزاننده، که با دمای 
۱۰۰ درجه سلسیوس خارج می شود،
به خود سوسک آسیبی نمی‌رساند؟
درحقیقت، چگونه حیوانات سمی
از سم خودشان آسیبی نمی‌بینند؟
جواب اینجاست که آنها یکی از این
دو ترفند اساسی را به کار می برند:
این ترکیبات را به طور ایمن نگه می‌دارند
یا در برابر آنها مقاوم شده‌اند.


سوسک بمب افکن از رویکرد
نخست استفاده می کند.
آن ها ترکیبات لازم برای مواد سمی را
در دو محفظه جداگانه نگهداری می‌کنند.
هنگامی که در معرض خطر قرار می‌گیرند،
دریچه بین محفظه‌ها باز می‌شود
و مواد در یک واکنش شیمیایی ماهرانه
با یک دیگر ترکیب شده
و یک افشانه نابود کننده از
غدد به بیرون شلیک می‌شوند،
با عبور کردن از یک محفظه سخت که
از بافت های داخلی سوسک مراقبت می‌کند.
به همین ترتیب، عروس‌های دریایی 
نیز سموم خودشان را به طور ایمن
در ساختارهایی نیزه مانند به نام 
یاخته گزنده بسته بندی می‌کنند.
مارهای سمی نیز ترکیبات لخته کننده خون،
خورنده گوشت خودشان را
در بخش‌های مخصوصی که تنها
یک راه خروجی دارد نگهداری می‌کنند:
از طریق نیش و به شکار یا شکارچیان خود.


مارها همچنین از ترفند دوم نیز استفاده
می کنند: مقاومت در برابر مواد بیوشیمیایی
مارهای زنگی و گونه‌های دیگر مار 
پروتئین‌های مخصوصی تولید می‌کنند
که اجزای زهر را در خون
غیرفعال و محصور می‌کند.
درضمن، قورباغه‌های نیزه سمی نیز
در برابر سموم خودشان مقاوم شده‌اند،
اما با مکانیسمی متفاوت.
این حیوانات کوچک از خودشان
با استفاده از صدها ترکیب تلخ مزه‌ای
که آلکالوئید نامیده می‌شوند دفاع می‌کنند
که از مصرف بی‌مهرگان کوچک نظیر
مورچه‌ها و کنه‌ها به دست می‌آورند.
یکی از نیرومندترین آلکالوئیدها 
اپیباتیدین‌های شیمیایی هستند،
که به مانند نیکوتین درمغز به 
گیرنده‌های مشابه می‌چسبند
اما حداقل ده برابر قدرتمندترهستند.
فقط مقادیر کمی سنگین‌تر از
یک دانه شکر می‌تواند شما را بکشد.


بنابراین چه چیزی از مسمومیت خود 
قورباغه‌های سمی جلوگیری می‌کند؟
مولکول هدف یک ماده عصبی‌سمی
آلکالوئید را به عنوان یک قفل،
و خود آلکالوئید را نیز به عنوان
یک کلید در نظر بگیرید.
وقتی که کلید سمی به داخل قفل وارد می‌شود،
آبشار و سیلی از مواد شیمیایی و سیگنال‌های 
الکتریکی را به جریان درمی‌آورد
که می‌تواند باعث فلج شدن،
بیهوشی،
و حتی مرگ شود.
اما اگر شکل قفل را تغییر دهید،
کلید نمی‌تواند با آن مطابقت کند.
قورباغه‌های نیزه سمی و بسیاری
از حیوانات با دفاع به شیوه مواد سمی‌عصبی،
کمی تغییرات ژنتیکی ساختار محل 
اتصال آلکالوئید را دگرگون می‌کنند
به اندازه‌ای که نوروتوکسین را
از اعمال تاثیرات مضر حفظ کند.


حیوانات سمی و زهردار
تنها حیواناتی نیستند که می‌توانند
این مقاومت را ایجاد کنند:
شکارچی‌ها و طعمه‌هایشان نیز می‌توانند.
مار گارتر آمریکایی، که از
سمندرهای سمی تغذیه می‌کند،
در برابر سموم سمندر مقاوم شده است
از طریق تغییرات ژنتیکی 
مشابهی دقیقا مثل خود سمندرها.
به این معنا که تنها سمی‌ترین سمندرها 
می‌توانند از خورده شدن در امان بمانند —
و تنها مقاوم‌ترین مارها می‌توانند از
وعده غذایی‌شان نجات پیدا کنند.
نتیجه این است که ژن‌هایی که بیشترین
مقاومت و سمی بودن را فراهم می‌کنند
به بیشترین میزان به نسل‌های
بعد منتقل خواهند شد.
هر میزان سمی بودن بیشتر می‌شود،
مقاومت هم بیشتر خواهد شد،
در یک نژاد تکامل یافته مسلح که 
میلیون‌ها سال باقی خواهند ماند.


این الگو بارها و بارها 
مجددا پدیدار می‌شود.
موش صحرایی از طریق تغییرات ژنتیکی در
سیستم عصبی‌اش در برابر سموم دردناکی
که از طرف طعمه‌اش عقرب 
وارد می‌شود مقاومت می‌کند.
سوسمار شاخ‌دار به راحتی با مقاومت
از طریق پلاسماهای خونی مخصوص
در برابر نیش‌های زهرآلود مورچه‌های
برداشت کننده از آنها تغذیه می‌کنند.
حلزون‌های بی‌صدف دریایی که 
یاخته‌های گزنده عروس دریایی را می‌خورند،
با ترکیبات درون مخاط خود
از فعال شدن آنها جلوگیری کرده،
و مجددا از آنها برای دفاع
از خودشان استفاده می‌کنند.


سوسک بمب افکن استثناء نیست:
وزغ‌هایی که آنها را می‌خورند
می‌توانند اسپری سوزاننده آنها را که برای
داروین خیلی ناخوشایند بود تحمل کنند.
بیشتر این سوسک‌ها ساعتی بعد 
به بیرون انداخته می‌شوند،
به طور شگفت انگیزی زنده و سالم.
اما چگونه وزغ‌ها از این
رخداد جان سالم به در می‌برند؟
هنوز هم یک معماست.

