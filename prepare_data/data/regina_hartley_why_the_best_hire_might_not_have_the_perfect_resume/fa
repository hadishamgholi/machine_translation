
شرکت شما در جستجوی متخصص برای
یک فرصت شغلی جدید است.
فرم درخواستها شروع به آمدن می‎کند،
و متقاضیان واجد شرایط
شناسایی می‎شوند.
الان موقع انتخاب است.
شخص الف: از بهترین دانشگاه، با معدل بالا،
رزومه بی‎نقص،
توصیه‎نامه‎های درخشان.
همه چیز درست به نظر می‎رسد.
شخض ب: دانشگاه دولتی، با سابقه کاری
کمی از این شاخه به آن شاخه پریده،
و شغلهایی عجیبی مثل صندوقدار 
و پیشخدمت آوازه‎خوان.
اما بخاطر داشته باشید— 
هر دو واجد شرایط هستند.
بنابراین این سوال را می‎پرسم:
کدام یک را انتخاب می‎کنید.


همکارانم و من اصطلاحات 
بسیار رسمی را برای تشریح

دو مقوله متمایز کاندیداها ایجاد کرده‎ایم.
مورد الف را «قاشق نقره» می‎نامیم،
کسی که آشکارا امتیازاتی داشته 
و سرنوشتش پیش بسوی موفقیت بوده.
و مورد ب را «خروس جنگی» مینامیم،
کسی که علیه اتفاقات عظیم جورواجور 
نبرد کرده
تا به همان جا برسد.
همین الان شنیدید که یک مدیر منابع انسانی
به آدمها تحت عناوین
قاشقهای نقره 
و خروسهای جنگی اشاره می‎کند—


(خنده)


که از لحاظ سیاست کاری دقیق نیست
و کمی مغرضانه به نظر می‎رسد.
اما پیش از آن که پروانه
منابع انسانی من باطل شود—


(خنده)


بگذارید توضیح بدهم.


هر رزومه بازگو کننده قصه‎ای است.
و طی سالها، من درباره آدمهای که
تجربیات‎شان مثل یک
لحاف چهل تکه میماند
چیزی را آموخته‎ام،
این که باعث می‎شود درنگ کرده و 
بطور کامل بررسی‎شان کنم
پیش از آنکه رزومه‎هایشان را دور بیاندازم.
مجموعه‎ای از کارهای عجیب و غریب
که شاید نشانگر
عدم انسجام، فقدان تمرکز و 
غیرقابل پیش‎بینی بودن است.
یا شاید هم نشانه تقلای متعهدانه
علیه موانع باشند.
که بخاطرش خروس جنگی 
حداقل سزاوار یک مصاحبه می‎شود.


به صراحت می‎گویم
که هیچ غرضی نسبت به قاشق نقره ندارم؛
رفتن به دانشگاه نخبگان 
و فارغ‎التحصیلی از آن
مستلزم کلی سخت‎کوشی و از خودگذشتگی است.
اما اگر کل زندگیتان به 
سوی موفقیت مهندسی شده،
چطور شرایط دشوار را اداره خواهید کرد؟
یکی از کسانی را که استخدام کردم احساس 
می‎کرد چون از دانشگاه طراز اولی میاید
انجام بعضی وظایف برایش کسر شان داشت
مثل انجام کار فیزیکی موقت 
برای درک بهتر یک عملیات.
آخرش استعفاء داد.
اما در آن روی سکه،
وقتی تمام زندگی شما جوری بوده 
که محتوم به شکست باشد
و در واقع موفق شوید؟


مایلم به شما اصرار کنم که 
با خروس جنگی مصاحبه کنید.
خیلی راجع به او می‎دانم 
چون خودم یکی از آنها هستم.
قبل از بدنیا آمدنم،
پدرم مبتلا به شیزوفرنی پارانوئید
تشخیص داده شد،
و علی‎رغم هوش بالایش
قادر به حفظ شغلهایش نبود.
یک بخش از زندگیهای
ما به «آشیانه فاخته» میماند،
یک بخش به «بیداری‌ها»
و بخش دیگر « ذهن زیبا».


(خنده)


من چهارمین فرزند پنج کودکی‎ام 
که از سوی یک مادر مجرد در

محله‎ای خشن در بروکلین نیویورک 
پرورش یافته است.
ما هیچوقت خانه، ماشین یا 
ماشین لباسشویی نداشتیم،
و در بیشتر دوران بچگی‎ام 
حتی تلفن هم نداشتیم.
برای همین شدیدا انگیزه‎ام
برای فهم رابطه بین موفقیت تجاری و 
خروس جنگیها بالا بود،
زیرا زندگی‎ام می‎توانست به راحتی 
خیلی متفاوت باشد.
هنگامی که با افراد موفق 
در کسب و کار ملاقات کردم
و شرح‎حال رهبران بسیار قدرتمند را خواندم
متوجه برخی شباهتها شدم.


برخی از آنها دشواریهای
زود هنگامی را تجربه کرده بودند،
درقالب تنگدستی، ترک شدن،
مرگ یکی از والدین در کودکی،
تا معلولیتهای یادگیری، الکی بودن و خشونت.
خط فکر سنتی بر این استوار است که 
ضربه روحی منتهی به ناراحتی روحی می‎شود،
و تمرکز زیادی بر سوءعملکرد ناشی شده 
وجود داشته،
اما طی مطالعات برسوءعملکرد، 
داده‎ها نگرش غیرمنتظره‎ای را نشان دادند:
که حتی بدترین شرایط هم
می‎تواند منجر به رشد و دگرگونی شود.
یک پدیده خلاف عقل و قابل توجه
کشف شده است،
که دانشمندان آن را رﺷﺪ 
ﭘﺲ از ﺳﺎﻧﺤﻪ مینمامند.


در یک مطالعه اختصاصی
برای اندازه‎گیری تاثیرات بدبختی
بر کودکان در خطر
در میان یک زیرمجموعه ۶۹۸ نفری از کودکانی
که جدی‎ترین و شدیدترین 
شرایط را تجربه کرده‎اند،
درست یک سوم این جمعیت در بزرگی زندگی موفق،
سالم و موثری دارند.
علی‎رغم همه چیز و برخلاف همه دشواریها
آنها موفق می‎شوند.
یک سوم.


این رزومه را در نظر بگیرید.
والدین این شخص او را برای
فرزندخواندگی دادند. 

هیچوقت کالج را تمام نکرد.
تغییرات شغلی او یک کم زیاد است،
یکسالی را موقتا در هند می‎گذراند،
و بالاتر از آن خوانشپریشی دارد.
آیا او را استخدام می‎کردید؟
نام او استیو جابز است.


در مطالعه‎ای بر موفقترین 
کارآفرینهای دنیا

معلوم شده که شمار نامتناسبی 
اختلال خوانشپریشی دارند.
در ایالات متحده،
۳۵ درصد کارآفرینهای
تحت مطالعه خوانشپریشی دارند.
آنچه قابل توجه است—
در میان آن کارآفرینها
کسانی که رﺷﺪ 
ﭘﺲ از ﺳﺎﻧﺤﻪ را تجربه می‎کنند،
اکنون دیدگاه خود را از معلولیت در خواندشان
بعنوان یک دشواری مطلوب می‎بینند 
که برای آنها مزیتی را فراهم کرده
چون شنوندگان بهتری شده‎اند و
توجه بیشتری به جزییات نموده‎اند.
آنها فکر نمی‎کنند آنچه هستند
علی‎رغم بدبختی‎شان است،
آنها می‎دانند آنچه هستند 
بخاطر بدبختی‎شان است.
آنها آن ضربه و دشواریهایش
را بعنوان عناصر کلیدی
در آن کسی که شده‎اند به آغوش می‎کشند
و آگاه‎اند که بدون آن تجارب،
شاید آن زور و بازو و دل و جرات لازم برای
موفق شدن را کسب نمی‎کردند.


يكى از همكارانم كل زندگی‌اش در نتیجه
انقلاب فرهنگی چین در ۱۹۶۶ 
تماما زیر و زبر شده بود.
در ۱۳ سالگی، والدینش در 
حومه شهر اسکان داده شدند،
مدارس تعطیل بودند
و در پکن به تنهایی گلیمش را 
از آب می‌کشید تا این که در ۱۶ سالگی
برای خودش شغلی در کارخانه پوشاک پیدا کرد.
اما بجای پذیرفتن سرنوشتش،
تصمیم به ادامه تحصیلات رسمی خود گرفت.
حتی سالها بعد، وقتی 
چشم انداز سیاسی تغییر کرد،
او از آزمون سخت پذیرش گزینشی 
دانشگاه مطلع شد.
تنها سه ماه داشت تا کل درسهای
دوره متوسطه و دبیرستان را بخواند.
پس هر روز که از کارخانه بر می‎گشت
بعد از چرت کوتاهی تا ۴ صبح درس می‎خواند 
و باز سر کار می‎رفت
و این روند را به مدت سه ماه ادامه داد.
این کار را کرد. موفق شد.
تعهدش به تحصیلات خلل‎ناپذیر بود 
و هرگز امیدش را از دست نداد.
الان مدرک فوق‎لیسانس دارد،
و دخترانش هر کدام از هاروارد
و کورنل مدرک دارند.


خروس جنگی‎ها با این عقیده پیش می‎روند
که تنها شخصی که کنترل کامل بر او دارید، 
خود شما هستید.
وقتی اوضاع آنطور که مایلید پیش نمی‎رود،
خروس جنگیها می‎پرسند، «چه کار متفاوتی می‎توانم
انجام دهم که نتیجه بهتری خلق کنم؟»
خروس جنگیها مفهومی از هدف دارند

که مانع می‎شود از خودشان ناامید شوند،
بطوری که اگر از فقر و یک پدر دیوانه
و چندین زورگیری جان سالم بدر برده باشید
از پس این «چالش در کسب و کار» 
هم بر میاید، نه؟ —


(خنده)


واقعا؟
مثل آب خوردن است. حله.»


(خنده)


و آن برایم یادآور نوعی از 
شوخ طبی است.
خروس جنگیها می‎دانند که شوخ طبی 
باعث گذر شما از دورانهای دشوار می‎شود،
و خنده به شما کمک می‎کند 
دیدگاه‎تان را تغییر دهید.


و سرانجام، موضوع روابط است.
کسانی که بر فلاکت غلبه می‎کنند، 
تنهایی آن را انجام نداده‏‎اند.
جایی در طول مسیر
افرادی را میابند که بهترین وجوه آنها
را کشف کرده
و روی موفقیتشان سرمایه‎گذاری می‎کند.
داشتن کسی که بتوانید 
فارغ از همه چیز روی او حساب کنید

در غلبه بر مصیبت بدبختی ضروری است.
من خوش شانس بودم
در نخستین شغلم بعد از کالج،
ماشین نداشتم، پس مسیر بین دو پل را با
با اتومبیل زنی که دستیار رییس بود 
رفت و آمد می‎کردم.
کارم را زیر نظر داشت
و تشویقم می‎کردم روی آینده‎ام تمرکز کنم
و در گذشته زندگی نکنم.
در طول مسیر آدمهای زیادی را ملاقات کرده‎ام
که من را از بازخوردهای بی‎رحمانه اما
صادقانه، پند و زیر پرو بال خود گرفتن
بی‎نصیب نگذاشته‎اند.
آن آدمها اهمیتی نمی‎دهند
که من زمانی بعنوان یک پیشخدمت آوازه خوان
برای کمک خرج کالجم کار کرده باشم.


(خنده)


شما را با این نگرش ارزشمند 
و نهایی ترک می‎کنم.
شرکتهایی که تعهد به اعمال 
احتساب شده و عدم تشابه دارند
گرایش به پشتیبانی از خروس جنگیها دارند
و عملکرد بهتری نسبت هم رده‎هایشان دارند.
بنا به موسسه DiversityInc
مطالعه برروی ۵۰ شرکت موفق در عدم تشابه
نشان دهنده عملکرد موفقیت‎امیز
اس اند پی۵۰۰ تا میزان ۲۵ درصد است.


پس برگردیم به پرسش اولیه من.
روی چه کسی شرط خواهید بست:
قاشق نقره یا خروس جنگی؟
من می‎گویم حریف دستکم گرفته شده را،
که سلاح مخفی‎شان
شورواشتیاق و هدف است.


خروس جنگی را استخدام کنید.


(تشویق)

