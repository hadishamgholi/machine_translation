
بیش از شش هزار سال نوری
از سطح زمین،
یک ستاره نوترونی
که به سرعت در حال چرخش است
به نام تپ‌اختر بیوه سیاه
طوفانی از تابش را روی ستاره
کوتوله قهوه‌ای همراهش می‌ریزد
همین طور که ۹ ساعتی یک با دور هم می‌چرخند.
شما که روی سیاره خودمان ایستاده‌اید،
ممکن است فکر کنید که فقط
نظاره‌گر این باله وحشیانه هستید.
اما در واقع، هر دو ستاره دارند
شما را به سمت خود می‌کشند.
و شما هم آنها را می‌کشید،
و ورای تریلیون‌ها کیلومتر
با گرانش به هم متصل هستید.


گرانش نیروی کشندگی
میان دو جسم دارای جرم است —
هر دو جسمی که جرم داشته باشند.
که یعنی هر چیزی در کائنات
تمام چیزهای دیگر را جذب می‌کند:
تمام ستاره‌ها، سیاه‌چاله‌ها،
انسان‌ها، گوشی‌های هوشمند، و اتم‌ها
دائماً در حال کشیدن یکدیگر هستند.
پس چرا احساس نمی‌کنیم
که به میلیاردها طرف کشیده می‌شویم؟
دو دلیل: جرم و فاصله.


معادله اصلی که نیروی گرانش
میان دو چیز را وصف می‌کند
در سال ۱۶۸۷ توسط آیزاک نیوتن نوشته شد.
از آن زمان درک دانشمندان
از گرانش تکامل یافته،
اما هنوز قانون جهانی گرانش نیوتن
در بیشتر موقعیت‌ها
با تقریب خوبی جواب می‌دهد.
این طوری است:
نیروی گرانش بین دو جسم
برابر است با جرم یکی
ضرب در جرم دیگری
ضرب در یک عدد بسیار کوچک
به نام ثابت گرانش،
و تقسیم بر فاصله دو جسم به توان دو.
اگر جرم یکی را دوبرابر کنید
نیروی بین آنها هم دو برابر می‌شود.
اگر فاصله بین آنها را دو برابر کنید،
نیروی بین آنها یک چهارم می‌شود.


نیروی گرانش بین شما و زمین
شما را به سمت مرکز آن می‌کشد،
نیروی که با وزن خود تجربه می‌کنید.
فرض کنید این نیرو تقریبا ۸۰۰ نیوتن باشد
وقتی که در ارتفاع سطح دریا ایستاده‌اید.
اگر به دریای مرده سفر کنید،
نیرو به اندازه کسری
از درصد افزایش می‌یابد.
و اگر به قله کوه اورست بروید،
نیرو کم می‌شود —
اما باز هم، میزانی بسیار اندک.


هر چه بالاتر بروید
نیروی گرانش کمتر می‌شود،
اما نمی‌توانید از آن فرار کنید.
گرانش با تغییر در انحنای
فضازمان به وجود می‌آید —
سه بعد مکان به اضافه زمان —
که حول هر جسمی
که جرم داشته باشد خم می‌شود.
گرانش زمین به ایستگاه فضایی بین‌المللی،
که ۴۰۰ کیلومتر بالای زمین قرار دارد،
تقریبا با شدت اصلی وارد می‌شود.
اگر ایستگاه فضایی روی
یک ستون غول‌آسا ثابت می‌ایستاد،
هنوز هم نود درصد
از نیروی گرانش سطح زمین را احساس می‌کردید.
فضانوردان به این دلیل
بی‌وزنی را تجربه می‌کنند
که ایستگاه فضایی به صورت مداوم
در حال سقوط به سمت زمین است.
خوشبختانه با سرعت کافی به دور سیاره
می‌چرخد تا هیچ وقت با آن برخورد نکند.


وقتی به سطح ماه رسیدید،
حدود ۴۰۰٫۰۰۰ کیلومتر آن‌سوتر،
کشش گرانشی زمین
کمتر از ۰/۰۳ درصد از آنچه
روی زمین احساس می‌کنید خواهد بود.
تنها گرانشی که از آن باخبر
هستید گرانش ماه خواهد بود،
که حدود یک ششم گرانش زمین قدرت دارد.
هنوز هم دورتر بروید
و کشش زمین نسبت به شما
باز هم کمتر خواهد شد،
اما هیچ گاه به صفر نخواهد رسید.


حتی با وجود اینکه با اطمینان
به زمین بسته شده‌ایم،
هنوز هم هدف کشش اجرام آسمانی دور
و اجسام زمینی نزدیک هستیم.
خورشید نیرویی حدود
نیم نیوتن به شما وارد می‌کند.
اگر چند متر با گوشی هوشمندتان
فاصله داشته باشید،
کشش متقابلی برابر با
چند پیکو نیوتن تجربه خواهید کرد.
این تقریبا برابر است با کشش گرانشی
میان شما و کهکشان آندرومدا،
که ۲/۵ میلیون سال نوری دور است
اما یک تریلیون برابر خورشید جرم دارد.


اما وقتی حرف از فرار از گرانش است،
راه فراری هست.
اگر تمام جرم اطراف ما
دائما در حال کشیدن ما هستند،
گرانش زمین چطور عوض می‌شود
اگر تونلی عمیق در زمین حفر کنید،
و فرض کنید که نه پخته و نه له می‌شوید؟
اگر مرکز یک زمین
کاملاً کروی را خالی کنید —
که نیست اما فرض کنید هست —
کششی یکسان از تمام جهات تجربه خواهید کرد.
و معلق و بی وزن خواهید شد،
و فقط کشش‌های جزئی سایر
اجرام آسمانی به شما وارد خواهد شد.
پس در چنین تجربه ذهنی می‌توانید
از گرانش زمین فرار کنید —
اما باید با سر به طرف آن بروید.

