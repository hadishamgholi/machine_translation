
من معمولاً دوست دارم در کارگاهم کار کنم،
اما وقتی هوا بارانی است و جاده‌ی بیرون مثل رودخانه پر از آب می‌شود،
واقعاً عاشقش می‌شوم.
چند تکه چوب می‌بُرم و چند تا سوراخ در آن‌ها درست می‌کُنم و آب را تماشا می‌کنم،
و گاهی مجبور می‌شوم برای تهیه‌ی چند واشر کمی بیرون بروم.
باورتان نمی‌شود که چقدر در این حالت وقت می‌گذرانم.


این سازه "قطره‌‌ی بارانِ دوقلو" است.
در میان تمام سازه‌های من، این گویاترین آن‌هاست.
این سازه از آمیزش طرح دو قطره‌ی باران
که کنار هم به زمین نشسته‌اند تشکیل شده است.
آن‌ها به جای دایره، به شکل شش وجهی روی زمین پهن می‌شوند.


همه‌ی سازه‌ها، توسط ابزارهای مکانیکی حرکت می‌کنند.
این سه قله را در این موج سینوسی زرد رنگ می‌بینید؟
در این‌جا من یک موج سینوسی با چهار قله اضافه می‌کنم و آن را روشن می‌کنم.


هشتصد و دو لیتر بطری نوشابه‌ی گازدار—
آررره.
(خنده‌ی حضار)
چهارصد قوطی آلومینیومی.


"تول" نوعی نی است که در کالیفرنیا تولید می‌شود،
و بهترین ویژگی کار کردن با آن این است که بوی واقعاً مطبوعی دارد.
برخورد یک قطره‌‌ی باران،
در حال گسترش دامنه‌ی نوسان.
گردابی مارپیچی که به دنبال حرکت پارو در قایق سواری ایجاد می‌شود.


این سازه از اتصال چهار موج متفاوت تشکیل شده.
و من در این‌جا می‌خواهم طول موج‌های دوگانه را قطع کنم
و یکی از طول موج‌ها را افزایش دهم.
سیستمی که این را به حرکت در می‌آورد 9 موتور
و ۳٫۰۰۰ قرقره دارد.


حدود ۴۴۵ رشته در یک بافت سه وجهی.
با رفتن به مقیاسی بزرگ‌تر—
در واقع بسیار بزرگ‌تر، با کمک گرفتن از افراد بسیار زیادی —
و حدود ۱۴٫۰۶۴ پلاستیک شبرنگ دوچرخه—
نصب این سازه ۲۰ روز طول کشید.


"مرتبط" حاصل همکاری با "گیدئون اُبارزنیک"،
طراح حرکات رقص، است.
رشته‌ها به رقصنده‌ها متصل می‌شوند.
این فیلم مربوط به تمرین‌های اولیه است
اما کار نهایی الان در یک تور نمایشی، در حال اجراست
و تا چند هفته‌ی دیگر به لس آنجلس می‌آید.


یک جفت قطعه‌ی مارپیج و ۴۰ تخته‌ی چوبی.
دستتان را این طور بگیرید و با انگشتتان این خط را رسم کنید.
تابستان، پاییز، زمستان، بهار،
ظهر، غروب، شب، طلوع.
آیا تا به حال ابرهای نزدیک زمین را
که در راه‌راه‌های موازی در سراسر آسمان پخش شده‌اند دیده‌اید؟
آیا می‌دانستید چیزی که می‌بینید صفحه‌ای یک‌دست از ابر است
که داخل و بیرون از لایه‌ی میعانی می رود؟
احساس می‌کنم هر جسمِ به ظاهر مجزا
در واقع تنها موج پیوسته‌ای از آن جسم است
که از آن طریق به جهان ما ضربه می‌زند.
زمین نه مسطح است و نه مدور.
زمین موجی شکل است.


این خیلی خوب است، اما شرط می‌بندم در درونتان می‌دانید که این تمام حقیقت نیست،
و من به شما علتش را می‌گویم.
من یک دختر دو ساله دارم که بهترین کسی است که در زندگیم دارم.
و من فقط می‌خواهم این را بگویم:
دختر من یک موج نیست.
و شما ممکن است بگویید، "مطمئناً، روبن، اگر فقط کمی در زمان به عقب برگردی،
چرخه‌ی گرسنگی و خوردن
بیداری و خواب، خنده و گریه
از یک الگو پیروی می‌کنند."
اما من می‌گفتم: " اگر این کار را انجام می‌دادم،
چیزهای زیادی از دست می‌رفت."


این کشش میان نیاز به داشتن نگاهی عمیق‌تر
و زیبایی و آنی بودن جهان،
که اگر شما حتی تلاش کنید در آن عمیق‌تر نگاه کنید، چیزی که به دنبال آن هستید را از دست خواهید داد،
همان چیزی است که سازه‌ها را به حرکت در می‌آورد.
و برای من، راه بین این دو بی نهایت
شکل موج را مشخص می کند.


اجازه دهید یک اثر دیگر را به شما نشان دهم.
خیلی متشکرم. ممنونم.
(تشویق)


متشکرم.


(تشویق)


"جون کوهن": با نگاه به هر یک از سازه‌هایت می‌توان دریافت
که آن‌ها تصاویر بسیار متنوعی را تداعی می‌کنند.
برخی از آن‌ها شبیه حرکت باد و برخی شبیه موج هستند،
و گاهی وقت‌ها آن‌ها زنده به نظر می‌آیند و گاهی مثل الگوهای ریاضی به نظر می‌آیند.
آیا یک منبع الهام واقعی در پشت هر یک از آن‌ها وجود دارد؟
آیا به چیزی فیزیکی برای طراحی فکر می‌کردی یا چیزی ملموس؟


"روبن مارگولین": خب، بعضی از آن‌ها قطعاً به صورت مستقیم قابل مشاهده هستند—
مانند دو قطره‌ی باران در حال سقوط،
و تماشای این الگو واقعاً خیره‌کننده است.
و سپس تلاش برای کشف این که چگونه آن را با استفاده از وسایل بسازیم.
من دوست دارم با دست‌هایم کار کنم.
چیزی بهتر از بریدن یک قطعه چوب
و تلاش برای به حرکت در‌آوردن آن وجود ندارد.


"جون کوهن": و آیا تا به حال تغییر کرده؟
آیا فکر کرده‌اید چیزی را طراحی کنید
و بعد از ساخته شدنش چیز دیگری به نظر برسد؟


"روبن مارگولین": "قطره‌ی دو سَر" که من به مدت ۹ ماه روی آن کار می‌کردم،
و وقتی در نهایت روشنش کردم
واقعاً از آن متنفر شدم.
همان لحظه که آن را روشن کردم، از آن متنفر شدم.
انگار داشت در دلم پیچ و تاب می خورد، و می خواستم آن را بالا بیاورم.
از قضا دوستی داشتم که آن‌جا بود،
و گفت: "چرا کمی صبر نمی‌کنی."
و من منتظر ماندم، روز بعد کمی از آن خوشم آمد،
روز بعدش کمی بیشتر به آن علاقمند شدم، و حالا واقعاً عاشقش هستم.
و الآن فکر می کنم اولاً دل‌پیچه‌ها گاهی کمی اشتباه می‌کنند،
و ثانیاً همه چیز آن طوری که ما انتظارش را داریم از آب در نمی‌آید.


"جون کوهن": پس رابطه‌ی شما با آثارتان با گذشت زمان تغییر می‌کند.
بسیار خب، ازت ممنونم، بحث جذابی برای ما بود.


روبن: متشکرم. (جون: ازت ممنونم، روبن.)


(تشویق)

