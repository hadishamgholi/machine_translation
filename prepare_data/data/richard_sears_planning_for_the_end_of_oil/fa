
برای چند دقیقه آینده، ما در مورد انرژی صحبت خواهیم کرد.
و این صحبت تا حدودی متفاوت خواهد بود.
من سعی خواهم کرد که داستانی را در مورد انرژی بگویم
و نفت جای خوبی برای شروع است.
این صحبت عموما در رابطه با انرژی خواهد بود.
اما نفت جایگاه خوبی برای شروع دارد.
و یکی از دلایلش اینست که این موضوع بسیار اهمیت دارد.
اگر حدودا 8 اتم کربن را بردارید
با تقریبا 20 اتم هیدروژن،
کنار هم بصورت دقیق و صحیح بگذارید
این مایع پرارزش را بدست می آورید
که انرژی بسیاری دارد و به سادگی قابلیت پالایش
به محصولات و سوختهای مفید متعددی را دارد.
این چیز خیلی عالی است.
در حال حاضر، تا آنجایی که مشخص است،
مقدار بسیار زیادی نفت در دنیا وجود دارد.


این نقشه کوچک جیبی من
از تمام جاهایی است که نفت دارد.
یکی بزرگتر برای شما که ببینید.
اما این تمامش است. این نفت جهان است.
زمین شناسان به خوبی می دانند که نفت در کجاست.
این تقریبا 100 تریلیون گالن
از نفت خام است
که هنوز باید در دنیا استخراج و تولید بشود.
حالا، این فقط یک داستان در مورد نفت است،
و ما می توانیم اینطور به پایانش ببریم که
"خوب، نفت پایان ناپذیر است
به خاطر اینکه، خوب، مقدار بسیار زیادی از آن داریم."
اما این داستان جنبه های بیشتری از این دارد.
راستی، اگر فکر می کنید که از این نفت فاصله دارید،
1000 متر زیر جایی که شما نشسته اید
یکی از بزرگترین منابع نفتی جهان وجود دارد.
بعدا بیایید از من در موردش بپرسید. اگر بخواهید جزییات بیشتری را در اختیارتان خواهم گذاشت.


خوب این یکی از داستانهای نفت است. خیلی زیاد از آن داریم.
اما چه چیزی در مورد نفت؟ در کجای سیستم انرژی قرار دارد؟
این یک نگاه کوچک به نفت در 150 سال گذشته است.
و آن بخش عمده ای از سیستم انرژی ما
طی 150 سال گذشته بوده است
حالا، این یک راز کوچک دیگری است که می خواهم برایتان بگویم.
طی 25 سال گذشته،
رفته رفته نفت نقش کمتری در
سیستم انرژی جهانی ایفا کرده است.
یک بیشینه در سال 1985 وجود دارد،
که برای زمانی است که نفت 50 درصد منبع تامین انرژی جهانی را تشکیل می داد.
در حالا حاضر، این تقریبا 35 درصد است.
این در حال کاهش است،
و من اعتقاد دارم که روند کاهش آن ادامه خواهد یافت.
مصرف بنزین و گازوییل در ایالات متحده در سال 2007 احتمالا به حداکثر مقدار خود رسید
و الان در حال کاهش است.


بنابراین هر ساله نفت نقش کمرنگتری
ایفا می کند.
و بنابراین، 25 سال پیش
یک مقدار بیشینه در مصرف نفت بود
درست مانند دهه 30
که مقدار بیشینه مصرف ذغال سنگ بود،
و 100 سال قبل از آن،
مقدار بیشینه مصرف چوب بود.
این یک برداشت بسیار مهم از روند تکامل سیستمهای انرژی است.
و چه چیزی بخش عمده انرژی ما در چند دهه گذشته بوده است؟
خوب، مقدار زیادی گاز طبیعی
و یک مقداری انرژی هسته ای برای شروع.
و آینده چطور خواهد بود؟
خوب، فکر می کنم پیش روی ما برای چند دهه آینده
مقدار بیشینه گاز خواهد بود،
و بعد از آن،
مقدار بیشینه استفاده از انرژیهای قابل تجدید.


حالا، برایتان یک داستان کوتاه
مهم دیگری در مورد این موضوع خواهم گفت.
من تظاهر نمی کنم که مصرف انرژی به طور کلی
افزایش پیدا نمی کند، همینطور است.
آن جنبه دیگری از داستان است. بیایید در موردش بعدا صحبت کنیم.
ما بعضی از جزییاتش را بیان خواهیم کرد.
اما پیام بسیار مهمی اینجا وجود دارد.
این 200 سال از تاریخ است.
و طی 200 سال، ما بطور سیستماتیک
سیستم انرژی خود را تهی کرده ایم.
سیستمهای انرژی دنیا
سال به سال،
دهه به دهه، قرن به قرن،
در حال از دست دادن کربن خود هستند.
و این در آینده ادامه پیدا خواهد کرد
با انرژیهای قابل تجدید در اکنون در حال ایجاد است،
و به 30 درصد انرژی اصلی
تا اواسط قرن حاضر خواهد رسید.
خوب این ممکن است پایان داستان باشد —
خوب، ما تمام آن را با انرژی های قابل تجدید جایگزین می کنیم —
اما من فکر می کنم، در واقع، این داستان جنبه های بیشتری از این دارد.


و برای اینکه قسمت بعدی داستان را گفت —
و این نگاهی به آینده بسیار دور، مثلا سال 2100 و بعد آن دارد.
آینده انرژی
پایدار بدون کربن چیست؟
خوب، باید یک گشتی بزنیم.
و از بخشهای مرکزی ایالت تگزاس شروع می کنیم.
این یک تکه سنگ آهک است.
من آن را از اطراف Marble Falls در تگزاس برداشتم.
این عمرش در حدود 400 میلیون سال است.
و این فقط سنگ آهک است، چیز عجیبی در موردش وجود ندارد.
حالا، اینجا یک تکه گچ داریم.
این را از M.I.T برداشتم. این کمی جوانتر است.
و از این سنگ آهک متفاوت است. می توانید ببینید.
شما خانه را از این [گچ] نمی سازید،
و سعی نخواهید کرد که با این [سنگ آهک] روی تخته سیاه بنویسید.
بله، خیلی متفاوت است. نه، متفاوت نیست.
این متفاوت نیست. این همان ماده است.
کربنات کلسیم، کربنات کلسیم.
چیزی که تفاوت دارد اینست که ملکول ها چگونه در کنار هم قرار گرفته اند.


حالا، اگر فکر می کنید این جالب است،
داستان الان واقعا جالب خواهد شد.
این از کنار ساحل کالیفرنیا می آید.
این صدف مروارید دریایی است.
هم اکنون، میلیونها صدف دریایی هر ساله
این صدف را تولید می کنند.
راستی، اگر هنوز حدس نزده اید،
این کربنات کلسیم است.
این ماده همانند این
و همانند این ماده است.
اما همان چیز نیست؛ متفاوت است.
این هزاران برابر،
شاید 3000 برابر سخت تر از اینست.
و چرا؟ برای اینکه صدف دریایی کم ارزش
قادر است
کریستالهای کربنات کلسیم را بصورت لایه ای کنار هم بگذارد،
تا این مادر رنگین نما و زیبای
مروارید دریایی را بسازد.
ماده بسیار تخصصی
که صدف دریایی سرهم می کند،
میلیونها صدف دریایی،
همیشه، هر روز، هر سال.
این چیز خارق العاده ای است.
تمامشان یک ماده، فرقش چیست؟
اینکه ملکولها چطور کنار هم قرار گرفته اند.


حالا، این چه ربطی به انرژی دارد؟
این یک تکه ذغال سنگ است.
و من می گویم که این ذغال سنگ
به همان اندازه
این گچ هیجان انگیز است.
حالا، چه ما در مورد سوخت صحبت کنیم،
چه در مورد حاملهای انرژی،
یا شاید مواد جدید برای باتریها
یا سلولهای سوختی،
طبیعت هنوز این ماده های کامل را نساخته است،
برای اینکه طبیعت نیازی نداشته است.
طبیعت نیازی نداشته است برای اینکه، بر خلاف صدف دریایی،
زنده ماندن موجودات به ساختن
این ماده ها وابسته نبوده است
تا شاید عصر حاضر، زمانی که شاید این کار مهم باشد.
بنابراین، وقتی ما در مورد آینده انرژی فکر می کنیم،
تصور کنید،
چه می شد
اگر، به جای این،
ما میتوانستیم معادل انرژی این را بسازیم،
تنها با تغییر طرز قرارگیری ملکولها.


و خوب این داستان من است.
نفت هیچگاه تمام نخواهد شد.
این به این دلیل نیست که ما مقدار زیادی از آن داریم.
این به این دلیل نیست که ما توربین های بادی عظیمی می خواهیم بسازیم.
این به این دلیل است که، خوب،
هزاران سال قبل،
مردم ایده ها را اختراع کردند،
آنها ایده، ابداعات و فناوری داشتند.
و عصر حجر به پایان رسید،
نه به این خاطر که سنگ تمام شد.
(خنده حضار)
این ایده است، این نوآوری است، این فناوری است که
عصر نفت را خیلی زودتر از اینکه نفت تمام شود پایان خواهد داد.


خیلی متشکرم.


(تشویق حضار)

