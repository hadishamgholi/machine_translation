
وقتی فقط سه یا چهار ساله بودم،
عاشق شعر شدم،
با وزن و آهنگ کلام،
با قدرت استعاره و تشبیه،
شعر ذات ارتباط است —
نظم، عصاره.
و بعد از این همه سال،
اشعاری که امروز می خوانم
از کتاب هفتم اشعارم است که به تازگی
به اتمام رسیده.


خوب، پنج سال پیش، 
بیماری پارکینسون در من تشخیص داده شد.
با اینکه هنوز درمانی قطعی 
برای این وجود ندارد،
پیشرفتهای درمانی
واقعاً قابل توجه است.
اما می توانید تصور کنید
که ترسیدم وقتی فهمیدم
زنان به شکلی عمده از آزمایش های
پژوهشی کنار گذاشته شده اند،
در حالی که یافته های پزشکی
با در نظر گرفتن جنسیت نشان داده
که ما در واقع مردان کوچکی نیستیم —


(خنده حضار)


که تصادفا دستگاه تناسلی
متفاوتی دارند.
پزشکی منطبق بر جنسیت
برای مردان هم خوب است.


اما خودت را به چالش می‎کشی،
همراه با میلت به «بله گویی»
که یاد گرفته ای تا التماس کنی
از راه توجه های احساسی و در کارهایت،
و هر دو در حالی که به انرژی نیاز دارند
مولد انرژی هستند.
بنابراین به عنوان فعال حقوق زنان، کار خود
را با بنیاد بیماری پارکینسون آغاز کردم —
که همان PDF.org است —
تا حرکتی برای تعیین جایگاه زنان در مسیر
مقابله با بیماری پارکینسون ایجاد کنم.
و به عنوان یک شاعر، کارم را
با عنوان این موضوع شروع کردم،
که برای من غم انگیز، مضحک،
و گاهی حتی شادی بخش بود.
من با پارکینسون احساس نقصان نمی کنم؛
احساس می کنم عصاره ام را می گیرد،
و من واقعا به زنی که قطره قطره به آن
تبدیل می‎شوم علاقه ‎مندم.


«هیچ نشانی از تقلا نیست»


کوچک شدن نیازمند پررویی است:
آرام منتظر شدن در اتاق انتظار پزشک
و تماشای آینده ای که می آید و می رود،
می بینی که خم می‎شود؛ به تو خیره است
در حالی که تو چشم از او می‎گردانی.
کمیابی یک معامله است:
لبخندی کوتاه، تاییدی کنایه آمیز.


تو در این محله کودکی تازه واردی.
هر کسی اینجا زمانی خود تو بوده.
و تو هنوز می‎آموزی که کوچک شدن نیازمند 
بزرگی روح است.
هنوز با محیط منطبق نشده ای:
پذیرفتن کمکی آزار دهنده از کسانی که
دوستت دارند؛
کنار رفتن و رها کردن، اما نه تسلیم شدن.


به سختی محتویات بطری "مرا بنوش" را
سر کشیده‎ای،
و کوچک شدن خود را احساس کرده‎ای.
اکنون، اثاثیه آشنا محو می شوند،
کف اتاق کج شده و دستگیره در را تنها
با تلاش دو دست می‎چرخانی.
این کوچک شدن نیاز به صبری عظیم دارد:
خواب کوتاه شبانه‎ات،
دست خط ، صدا و قدت.


بیشتر به یک زن بسیار کوچک شباهت داری
تا یک عارف بودایی، که بی سر و صدا
با کم می‎سازد.
کم همیشه بیش نیست.
اما در این فضای در حال خالی شدن،
کورسویی از فضا،
در حال نمایان شدن است.
اینجا در پس دو چشم آنهایی که عادت کرده اند
فضایی است که بعضی آن را خوار شدن می‎نامند.


این، مکانی است برای اشعار بی ترحم،
تحفه برای وجودی
که قبلا نادیده گرفته شده،
که در غوغای روزمره غرق شده است.
اینجا هر حرکتی نیازمند قصدی است،
و زنده به آگاهی است.
هیچ چیز خودکار نیست.


می توانی آن را در فشار دادن
یک کلید مشاهده کنی،
بازویی که آستین را می کشد،
تعادلی سخت در محدوده شب
وقتی که در تاریکی تقلا می کنی
شاهکاری از شجاعت و تواضع،
که شک دارد آیا آنها صمیمانه
انضباطی سخت را تمرین می کنند،
آیا وجود ماورائی آگاهی خستگی ناپذیری دارد؟


چه توانی اینجا نادیده گرفته شده،
این رقصندگان لرزانی 
که تلاش شکفت انگیزی می کنند
برای کارهایی که بی ارزش انگاشته می شود.
چه زیبایی پنهانی اینجاست، در اینها،
آدمهای صدا مخملی و افلیج من؛
که ماسکی از متانت بر چهره دارید.
برای کوچک شدن به عظمت لازم است،
پس خم شو در برابر چنین ایستادگی زیبایی.


(تشویق حضار)


متشکرم.


این یکی "در اهدای مغزم به دانش"
نام دارد.


( خنده حضار)


ممنونم.
ورق هایی که خیال مومنین را
راحت می کنن را رها کن.
خونت را به همه اهدا می کنی:
کلیه ها، قرنیه چشمها، کبد، ششها،
بافت، قلب، رگ، همه چیز را.


عجیب است که این مغز متواضع هیچوقت 
ارزش بی همتایش را در تحقیق نمی دانست
شاید نجات کسی دیگر از آنچه هست
گرچه مطمئن نیستند که می توانم.
از خودم تعریف کردم.


پس فرم ها را پر می کنی،
و پاسخ ها را می کاوی،
حیران از این روح شاد.


و تکه تکه ام کن، ببرم،
و روی صفحه پخشم کن.
ببین که چه می خواهم به تو بگویم.


به دستم آور، یادم بگیر، مرورم کن،
زیر ذره بین، چشمانت را تنگ کن،
اگر توانسته ام اشاره ای کنم 
آن را آشکار کن.


لطفا تلاشت را بکن،
خرمن مرا درو کن، نشانه ها را ندبال کن.
مغر خوبی بودم در زندگی.
این مغزتعهداتش را انجام داده.


تکه تکه ام کن، ببرم،
و روی صفحه پخشم کن.
رنگم کن، توضیحم بده، 
از ساغرم بنوش.
به اشتراکم بگذار، مرا بشنو:


به کارم بگیر
به کارم بگیر
می خواهم همبسترم شوی.


(تشویق حضار)


( پایان تشویق)


و این یکی را « نور جان» نامیده ام.


تابیدن از درون، تنها راه امنی است
تا از ماده تاریک عبور کنی.
برخی اشکال حیات — نوعی از قارچ ها ،
حلزون ها، عروس دریایی، کرم ها —
شب تابند،
و آدمها هم همینطور؛
ما نور فرو سرخ می تابیم
از درون مشعشع مان.
و مصیبت این است که خود نمی بینیم.


ما انعکاس را می بینیم.
ما زیست تابش را می خواهیم
تا رنگ های واقعی مان را نشان دهیم.
زیرا، روشنایی بیرونی آن را عوض می کند.
وقتی جاذبه نور را منحرف می کند،
کهکشان های غول آسا
مثل تلسکوپ می مانند،
تصویر های پشتشان را مانند
کمان های کم نور، دراز می کنند —
اثر بزرگنمایی
مانند دیدن نور کم چراغ های خیابان
از میان لیوانی شراب.


با یکی دو لیوان شراب راهم را می یابم
انگار نقشی مستانه بازی می کنم؛
انگار، مسحور عشقی یک سویه ام
زنده مثل نقاشی های «ترنر»
که تلسکوپ هابل در اطراف کاویده،
می توانم در خیابان های شهر تلو تلو بخورم
بدون آنکه عابرانی که خیره می شوند
را عصبی کنم.


هر قدر می خواهی خیره شو.
اگر بیاندیشی، راه رفتن،
حتی ایستادن، غیر منطقی است —
این چیز های کوچک، پاها! —


( خنده حضار )


مخصوصا وقتی
بدن یک نفر دیگر خام نیست.


( خنده حضار )


به علاوه، مخلوق افراط و بیش خواهی،
همیشه فکر می کردم
آپولو زیبا و کسل کننده است،
و کمی هم دست و پا چلفتی.
آدمهای احساساتی متعادل نیستند.


تعادل، به معنی دیگر،
نقطه قوتم نبوده.
اما از موضوع منحرف شدم.
که این روزها بیشتر و بیشتر می شود،
انحراف به نظر، مستقیم ترین مسیر است
از جایی که خود را گم یا پیدا کرده ام
جدای از محل، فکر، نوبت و زمان.


پایت را اینطوری بگذار،
به چرخیدنت توجه کن:
خیلی نرم، یک چرخش باعث افتادنت می شود.
کمی تامل کن و خود را از مخاطبین خلاص کن،
از بازیگران خداحافظی کن.
نور جان
چیزی است که به یک لامپ تنها
که از سقف صحنه لخت 
تئاترر خالی آویزان است می گویند.


در تئاتر خالی چنین شبی،
راه می روی تا درخششی بیرونی را نبینی،
این آخرین مبارزه برای پیروزی است،
این، تنها چراغ راهی است 
که به تاریکی درون اشاره می کند
و بگذار مابقی شروع شود،
این ذره بینی است که ازمیانش 
خود و دیگران را می بینی
آراسته با لکه ای درخشان از گناه آغازین:
از درون بتاب.


( تشویق حضار)


و این آخری است.


« این ساعت تاریک»


۴ صبح، آخر تابستان
باران دارد قطع می شود،
هنوز قطره، قطره از برگ های پهن
هستاس آبی که در باغ دیده نمی شود می چکد،
پا برهنه، با دقت
روی سنگ های نرم و صاف،
نیازی به نور ندارم، راه را می دانم،
روی تختی از نعنا خم شده ام،
مشتی از خاک مرطوب زمین،
با دست بدنبال یک صندلی ام،
شالی پهن می کنم و می نشینم،
هوای سبز و مرطوب شهریور را تنفس می کنم.


این ساعتی کوتاه و خلوت است
قبل از آنکه روزنامه
مانند نارنجکی در راهرو فرو افتد،
تلفن جیغ زند و صفحه کامپیوتر
چشمک زند و روشن شود.


در این ساعت:
شعری در سر، خاکی در دست:
سرشار از چیزی بی نام.
این ساعت، وقتی که خون خونم
استخوان استخوانم،
کودکی که اکنون مرد شده —
غریبه، صمیمی،
نه دور اما جدا —
آرام گرفته، بدون ترانه هایی در رویا
وقتی که عشق ، آرام
درمیان بازوانش خوابیده.


تا به اینجا بیاید،
در این لحظه زندگی کرده:
سبکی بی حد.
تراکم ستارگان تاریک به رنگ عقیق تیره.
یک اپرای کاردینال تجربی،
و بعد مرثیه ای برای کبوتر صبح.
سیاهی به خاکستری سوسو می زند؛
اشیاء پدیدار می شوند، با سایه هایی در پی؛
شب پیربه سوی روشنایی می رود.
و شهر به جنبش می آید.


و سحر ها و شب ها، ظهر های توخالی
دیگری خواهد بود.
احتمالا راهم را گم می کنم.
لغزش و سقوطی خواهد بود،
لعنتی در تاریکی.
هر چه بیاید،
در این ساعت هیچ چیز مهم نبود،
همه اش بی تابانه عزیز است.


و وقتی روزهای روشن را رها کردم،
آنهایی که دوستم داشتند
هر از چندی سوگواری میکنند،
بگذار یادشان باشد
که این زمان ساعت من بود —
این ساعت تاریک، عالی —
و بخند.


متشکرم.


( تشویق حضار)

