
در سال ۲۰۰۸ میلادی ، برهان حسن ۱۷ ساله
سوار هواپیمایی از مینیاپولیس
به مقصد شاخ آفریقا شد.
و با اینکه برهان جوان‌ترین نیرو ‌بود
فقط او نبود.
الشباب توانسته بود
بیش از ۲۴ نفر را استخدام کند
که در اواخر نوجوانی 
و اوایل بیست‌سالگی خود بودند
که حضور قابل توجهی در شبکه‌های اجتماعی 
مانند فیس‌بوک نیز داشتند.
اینترنت و سایر فناوری‌ها
زندگی روزمره‌ی ما را تغییر داده‌اند
اما آن‌ها روش‌های 
سربازگیری، افراط گرایی و
خطوط مقدم جنگ‌ها را هم تغییر داده‌اند.
خطوط ارتباطی توییتر،
گوگل و معترضان مبارزه‌کننده برای
دموکراسی چطور؟
این اعداد سرورهای عمومی ‌DNS گوگل 
را نشان می‌دهند
که تنها راه دیجیتالی عبور از مرزی بود
که معترضان داشتند و می‌توانستند برای
ارتباط با‌ یکدیگر و دسترسی
به جهان بیرون
و اطلاع‌رسانی گسترده در مورد آنچه
داخل کشورشان اتفاق می‌افتاد، استفاده کنند.
امروزه جنگ اساساً بدون مرز است.
اگر امروز حد و مرزی هم برای جنگ‌ها باشد
دیجیتالی است نه جغرافیایی.
و زیرهمه‌ی این‌ها خلع قدرتی هست
که در آن بازیگران غیردولتی، افراد و
سازمان‌های خصوصی
نسبت به سازمان‌های نظامی‌ و
اطلاعاتیِ کُند و قدیمی‌ برتری دارند.
دلیلش هم این است که در عصر جنگ دیجیتال
یک حلقه بازخوردی وجود دارد
که در آن فناوری‌های جدید، مثل
رسانه‌هایی که ذکر کردم
و انواع بدتر دیگر می‌توانند
توسط افراد و سازمان‌ها فراگرفته 
شده و گسترش پیدا کنند
سریع‌تر از آنکه دولت‌ها بتوانند
واکنش نشان دهند.
برای نشان دادن سرعت
فکر کردن دولت ما به این مسئله
می‌خواهم به چیزی اشاره کنم که به طور
زیرکانه‌ای ارزیابی تهدید جهانی نامیده شده
که هر ساله مدیر اطلاعات داخلی امریکا
به چشم‌انداز تهدید جهانی نگاه می‌کند
و می‌گوید، "این‌ها تهدیدات هستند،
این‌ها جزئیات هستند،
و ما اینگونه آن‌ها را طبقه‌بندی می‌کنیم."
در سال 2007 میلادی ، هیچگونه اشاره‌ای
به امنیت سایبری نشده بود.
تا سال ۲۰۱۱،
که در انتهای لیست قرار گرفت
و چیزهای دیگری مثل قاچاق مواد مخدر از 
غرب آفریقا اولویت پیدا کردند.
در سال ۲۰۱۲ همچنان از چیزهایی مثل تروریسم
و گسترش تولید اتمی ‌عقب بود.
در سال ۲۰۱۳ به تهدید اصلی تبدیل شد
و در سال ۲۰۱۴ و تا آینده دور
چنین خواهد بود.
چنین مسائلی به ما نشان می‌دهند که
امروزه‌ یک ضعف بنیادی در دولت‌ها
برای سازگاری و فراگیری 
در جنگ دیجیتالی وجود دارد
که در آن جنگ غیرمادی، بی‌مرز و اغلب
کاملاً غیر قابل ردیابی است.
و جنگ فقط اینترنتی و غیر اینترنتی آنگونه
که در بنیادگرایی تروریستی می‌بینیم نیست،
بلکه نوع دیگری هم دارد.
ما همه از وقایع هولناک امسال در پاریس
با حملات تروریستی شارلی هبدو مطلع هستیم.
کاری که هکر‌ یا گروه کوچکی از
افراد ناشناس انجام دادند،
ورود به مکالمات شبکه‌های اجتماعی
بود که همه ما در آن‌ها شرکت کردیم.
JeSuisCharlie#
در فیس‌بوک، توییتر، گوگل
و جاهای دیگر که میلیون‌ها نفر،
از جمله خود من
در مورد این اتفاقات صحبت می‌کردیم
و عکس‌هایی مثل این را می‌دیدیم
تصویرعاطفی و دردناک کودکی که
روی مچش نوشته بود Je suis Charlie.
و این تبدیل به‌یک سلاح شد.
کاری که هکرها کردند
تبدیل این عکس به سلاح بود
که قربانیان ساده لوح
مثل همه‌ی ما در آن مکالمه‌ها
این عکس را می‌دیدیم و دانلود می‌کردیم
اما در این عکس بدافزار جاسازی شده بود.
وقتی شما این عکس را دانلود می‌کردید
سیستم شما را هک می‌کرد.
۶ روز تا تشکیل‌ یک کمپین
جهانی بدافزارطول کشید.
امروزه مرز بین حوزه‌های 
دیجیتالی و واقعی
از بین رفته است
و ما شاهد حملات غیراینترنتی
مانند حمله‌ی پاریس هستیم
که به هک‌های اینترنتی اختصاص دارند.
و این را می‌شود به
سرباز‌گیری هم تعمیم داد.
ما افراط گرایی آنلاین نوجوانان را شاهدیم
که می‌توانند برای حملات تروریستی مستقیم 
به کار گرفته شوند.
با این همه، می‌بینیم که‌ یک نبرد جدید در
قرن 21 در حال شکل‌گیری است
و دولت‌ها لزوماً سهمی‌ از آن ندارند.
در مورد دیگری،
"ناشناس" در برابر "لس زتاس" بود.
در اوایل سپتامبر ۲۰۱۱ در مکزیک
لس‌زتاس،‌ یکی از قدرتمندترین
کارتل‌های مواد مخدر
دو وبلاگ‌نویس را دار زدند،
با نوشته‌ای به مضمون:
"این بلایی است که به سر تمام
فضول‌های اینترنتی خواهد آمد."
یک هفته بعد دختر جوانی را سر بریدند.
سرش را قطع کرده بودند
و روی کامپیوترش گذاشته بودند،
با نوشته‌ای مشابه.
و چون دولت‌ها حتی نمی‌توانستند بفهمند 
چه اتفاقی دارد می‌افتد
یا واکنش نشان دهند،
"ناشناس"، گروهی که ممکن است
مطمئن‌ترین قدرت جهان نباشد،
طی پدافندی دیجیتالی
دست به عمل زد؛
آن هم نه توسط حملات سایبری بلکه
با تهدید به ارائه‌ی رایگان اطلاعات.
آن‌ها در شبکه‌های اجتماعی گفتند
" ما اطلاعاتی را منتشر خواهیم کرد
که دادستانی و فرمانداری را به تبادل
رشوه‌ی مواد مخدر با کارتل ربط می‌دهند."
و وقتی جنگ شدت گرفت که،
لس زتاس گفت "به ازای انتشار هر بیت
اطلاعات، ۱۰ نفر را می‌کشیم."
و این بحث همان جا تمام شد چون
ادامه دادنش بیش از حد وحشتناک می‌شد.
اما موضوع قابل توجه
در این باره
این بود که این افراد ناشناس بودند
که توانستند در دل‌ یکی از قدرتمندترین و
خشن‌ترین سازمان‌های جهان وحشت بیاندازند،
و نه پلیس فدرال،
یا ارتش‌ یا سیاست‌مداران.
و ما در عصری زندگی می‌کنیم
که فاقد وضوح گذشته در جنگ است،
در اینکه ما با چه کسی می‌جنگیم،
در انگیزه حمله‌ها،
در ابزار و شیوه‌های استفاده شده،
و سرعت تغییر آن‌ها است.
و سوالی که هنوز پا برجاست:
افراد، سازمان‌ها و دولت‌ها
چه می‌توانند بکنند؟
پاسخ به این سوال‌ها،
با افراد شروع می‌شود،
و من فکر می‌کنم پاسخ
امنیت همتا به همتا است.
آن اشخاص در ارتباط
که نوجوانان را اینترنتی با رشوه خریدند،
ما می‌توانیم با امنیت همتا به همتا
انجام دهیم
افراد بیش از هر زمانی
قدرت دارند
تا روی امنیت ملی و
جهانی تأثیر بگذارند.
و ما می‌توانیم روابط مثبت همتا به همتا
را به‌صورت اینترنتی و
غیر اینترنتی ایجاد کنیم،
ما می‌توانیم نسل بعدی هکرها، مثل من را
حمایت کنیم و آموزش دهیم، بجای
اینکه بگوییم "شما می‌توانید‌ یا خلافکار
شوید‌ یا به آژانس امنیت ملی بپیوندید"
این مسئله امروزه مهم است.
و فقط افراد نیستند،
بلکه سازمان‌ها و حتی شرکت‌ها هم هستند.
آن‌ها این امتیاز را دارند که
فرای مرزهای بیشتری،
موثرتر و سریع‌تر از دولت‌ها
عمل کنند،
و مجموعه‌ای از مشوق‌های
واقعی آنجا هستند.
اینکه در عصر دیجیتال،
قابل اعتماد شناخته شوی
سودآور و باارزش است،
و در نسل‌های آینده بیشتر هم
خواهد بود.
اما بازهم نمی‌توانیم دولت را نادیده
بگیریم، چون ما برای 
اقدام جمعی به آن روی می‌آوریم
تا ما را ایمن نگه دارد.
اما می‌بینیم که تاکنون ما را به کجا کشانده
که توانایی تطبیق و‌ یادگیری در
جنگ دیجیتال وجود ندارد،
که در بالاترین سطوح مدیریت،
مدیر سازمان سیا، وزیر دفاع،
می‌گویند "پرل‌هاربر مجازی اتفاق می‌افتد."
"یازده سپتامبر مجازی قریب‌الوقوع است."
اما این فقط ما را بیشتر وحشت زده می‌کنند،
نه ایمن‌تر.
با ممنوعیت رمزگذاری به نفع نظارت
جمعی و هک گروهی، قطعاً ستاد ارتباطات
دولت و آژانس امنیت ملی می‌توانند
جاسوسی شما را بکنند.
اما این به این معنا نیست که فقط
آن‌ها می‌توانند.
قابلیت‌ها ارزان ‌یا حتی
رایگان هستند.
توانایی فنی در سطح
جهان رو به رشد است،
و افراد و گروه‌های کوچک
از این سود می‌برند.
پس شاید امروز فقط ستاد ارتباطات دولت
و آژانس امنیت ملی باشند،
اما چه کسی می‌گوید چینی‌ها
نمی‌توانند این راه نفوذ را کشف کنند؟
یا در نسلی دیگر‌ یک کودک
در زیرزمین خانه‌اش در استونی؟
و من الان می‌گویم که مسئله این نیست
که دولت‌ها چه می‌توانند بکنند،
بلکه این است که چه نمی‌توانند بکنند.
امروزه دولت‌ها باید
از قدرت و کنترل دست بکشند
تا به ما کمک کنند که ایمن‌تر شویم.
کنار گذاشتن نظارت همگانی و هک کردن 
و در مقابل ترمیم حفره‌های امنیتی،
به این معناست که نه آن‌ها 
نمی‌توانند جاسوسی ما را بکنند
و نه چینی‌ها و ‌یا
آن هکر در کشور استونی، از نسل بعد.
و حمایت دولت از فناوری‌هایی 
مانند تُر و بیت کوین
یعنی دست کشیدن از کنترل، اما
همچنین ‌یعنی توسعه دهندگان، مترجمان
و هر کسی که به اینترنت دسترسی دارد
در کشور‌هایی مثل کوبا ،ایران و چین
می‌توانند توانایی‌ها و تولیدات‌شان
و مهم‌تر از همه ایده‌های‌شان
را در بازار جهانی بفروشند،
و به ما نشان دهند که
در کشورشان چه می‌گذرد.
و برای دولت‌هایی که برای
حقوق بشر و آزادی بیان
و دموکراسی در جنگ‌های
بزرگ قرن گذشته جنگیده‌اند،
این نباید ترسناک باشد
بلکه باید الهام بخش باشد
که امروز، برای اولین بار
در تاریخ بشر،
ما‌ یک فرصت عملی داریم
که میلیاردها انسان را 
در جای‌جای جهان ایمن‌تر کنیم
فرصتی که هرگز در طول تاریخ بشر نداشته‌ایم.
این موضوع باید الهام‌بخش باشد.
(تشویق)

