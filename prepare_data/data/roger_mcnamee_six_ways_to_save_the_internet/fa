
آیا هیچوقت در موقعیت تماشای
لحظه جهش سیلیوکون ولی بوده‌اید
و آرزو داشته‌اید که کاش می‌دانستید
چه اتفاقی قرار است بیفتد؟
(خنده)
خب آمده‌ام تا به شما بگویم
در مورد چیزی که فکر می‌کنم
شدیدترین اختلال در دنیای فناوری است
که در ۱۵ سال اخیر رخ داده است.
و معتقدم محصول نهایی
آن کاملاً در مورد "مشغولیت" است.
در واقع، فکر می‌کنم
به احتمال زیاد تغییری انقلابی است
در روشی که ما درباره مشغولیت فکر می‌کنیم.
خب چه کار می‌کردید اگر امروز می‌دانستید
که یک چرخه بزرگ فناوری
دو سال دیگر آغاز می‌شود،
و می‌توانید در آن مشارکت کنید؟
چه کار می‌کردید؟
(حضار) می‌رفتیم تو کارش!
خب، این موقعیتی است
که خودم را تصور می‌کنم:
حدود نصف شبانه‌روز
من یک سرمایه گذار حرفه‌ای هستم،
نصفه روشن شبانه‌روز.
پیش از این توجه زیادی می‌کردم،
ولی الآن می‌دانم که باید ۱۰ ساعت
در شب بخوابم،
که کمی مشکل است چون دیشب شو
حدود ۱۲:۳۰ تمام شد و من —
و اینکه در سانتاروزا بود
و کمی دیر به خانه رسیدم.
می‌خواهم بدانید
که جهان فناوری را مطالعه می‌کرده‌ام،
و اوضاع پیشاپیش شروع به تغییر کرده است.
ولی دارند به گونه‌ای تغییر می‌کنند
که عملاً تا به امروز هیچ مفسری
به آن اشاره نکرده است.
دارد شش چیز اتفاق می‌افتد
که می‌خواهم روی آن‌ها تمرکز کنم.
می‌خواهم بدانید
که هر یک از این‌ها یک فرضیه است؛
و باید تحت بازبینی قرار گیرد.
و حتی ممکن است لغو شود.
ولی می‌خواهم بدانید
حدود ۱۰ ماه است
که دارم روی این فرضیه‌ها کار می‌کنم،
و چیزی که خیلی جالب است
این است که این فرضیه‌ها را
برای افراد زیادی
در صنعت فناور عرضه کرده‌ام،
و اکثر افراد این‌ها را
غیر قابل انکار یافته‌اند.
خب امروز می‌خواهم
این‌ها را با شما در میان بگذارم،
چون فکر می‌کنم با کمک همدیگر
می‌توانیم حلش کنیم.
اولی که فکر می‌کنم تقریباً واضح است
این است: ویندوز در حال مرگ است.
و —
(تشویق)
نمی‌خواهم به مایکروسافت بی احترامی کنم،
چون فکر می‌کنم مایکروسافت به عنوان
یک شرکت هر کاری توانسته انجام داده است
تا رشد خود را حفظ کند،
ولی دسکتاپ از جمله این کارها نبوده است.
و شاخص کلیدی و تنها چیزی که باید بدانید
این است که در حال حاضر،
تلفن‌های هوشمند اساساً
جای ویندوز را گرفته‌اند
از ۹۶ درصد اینترنت
مصرفی در ۳ یا ۴ سال قبل،
تا زیر ۵۰ درصد در امروز.
و سریعاً دارد افت می‌کند؛
احتمالاً حدود یک سال و نیم دیگر
به زیر ۳۰ درصد خواهد رسید.
کار‌های زیادی است
که مایکروسافت می‌تواند انجام دهد.
مایکروسافت می‌تواند به سمت تعویض
عقب‌نشینی کند و قیمت را بشکند.
اما دلیل اینکه این موضوع خیلی اهمیت دارد
این است که ویندوز و نرم‌افزار‌های سازمانی
که به آن مرتبط هستند —
فکر کنید SAP و چیز‌هایی مثل این —
این کسب و کارها، 
صدها میلیارد دلار درآمد دارند.
و قرار است یک جهش در این درآمد صورت بگیرد.
و در جهانی که اقتصاد آمریکا
در آن رشد سریعی ندارد،
ساده‌ترین کار این است که یکی را بیرون کنی
تا جا برای صنایع جدید باز شود.
و این جایی است که قرار است
درآمدها از آن بیاید.
اما چه حدس می‌زنید؟ مثل تبلیغات بازرگانی
چاقوی جینسو، بیشتر داریم!
(خنده)
خلاصه اینکه مایکروسافت تنها شرکتی نیست
که امروز به قصد مرگ
روی ریل قطار دراز کشیده است.
یکی دیگر گوگل است.
حالا، ممکن است شما
بر این یکی تمرکز نکرده باشید،
جستجوی شاخص-محور بیش از ۹۰٪ کل حجم را
به خودش اختصاص داده بود،
حدود ۴ سال پیش.
اما اتفاق جالبی افتاد.
گوگل اینقدر موفق عمل کرده بود
که خود شاخص‌ها پر از زباله شدند.
در حقیقت، کل وب پر از زباله شده است.
اگر در مورد آن فکر کنید، متوجه می‌شوید
وب تقریباً یک دیترویت دیجیتال شده است.
(خنده)
اگر به اندازه کافی دقیق شوید،
می‌توانید شواهد قانع‌کننده‌ای بیابید.
اگر هم آدم دقیقی نیستید
که فاتحه‌تان خوانده است.
(خنده)
و عجیب نیست
که هر یک از ما یا هر کس دیگر
برای پیدا کردن چیزی که می‌خواهد، 
دنبال راه‌های دیگری است.
با ویکی‌پدیا شروع کردیم،
اما پس از آن، برای مسائل خوشایند و پول، 
فیس‌بوک به میدان آمد؛
برای اخبار لحظه‌ای، توییتر به میدان آمد؛
برای مسائل تخصصی، لینکدین؛
برای مسائل نسبتاً تخصصی، Match. com
برای سفر TripAdvisor
و برای رستوران‌ها Yelp
برای پیدا کردن منزل Realtor. com، 
برای لغات Dictionary. com،
و Wordnik برای کل مقوله زبان.
پس همه چیز واقعاً عوض شده است.
و یک چیز جالب:
گوگل هم مثل مایکروسافت
برای رشد کسب و کارش،
راه‌های زیادی دارد.
اما جایگاهش را بعنوان بازیگر اصلی اینترنت
نمی‌تواند دوباره بدست آورد.
به اعتقاد من، هنگامی که در سال ۱۹۹۸، 
گوگل به میدان آمد،
اینترنت یک مقوله منبع- باز بود،
جهانی دور و دراز و بدون رهبر.
گوگل این خلآ را پر کرد
و رهبری را بدست گرفت
یک استراتژی را در پیش گرفت
که بصورت نظام‌مند انواع محتوا را
در اختیار می‌گذاشت.
و ساده‌ترین راه برای فهمیدنش نگاه انداختن
به یک صفحه از نتایج گوگل است:
تنها لوگویی که در صفحه وجود دارد، 
لوگوی خود گوگل است؛
و تمام چیز‌های دیگر
با فونت یکدست نشان داده می‌شود.
اینگونه اطلاعات دادن، 
دستاورد عظیمی برای گوگل داشته است.
و تقریباً برای هر کس دیگر ناگوار بوده است.
و معتقدم، در وهله اول قضیه تمام است —
نه به خاطر پایان کار جستجوی شاخص-محور
بلکه بخاطر اینکه همانند پردازش متن،
در مهمترین کارهایی
که همه ما انجام می‌دهیم،
با چیز دیگری جایگزین شده است.
و مخصوصاً در تلفن همراه
می‌توانید این را ببینید.
چون در تلفن همراه، مردم برای یافتن چیزهای
مورد نیازشان راه‌های دیگری پیدا کرده‌اند.
جستجوی شاخص-محور
روی یک موبایل خیلی مشکل‌ساز است،
برای همین، میزان استفاده از جستجوی
شاخص-محور در موبایل
نسبت به دسکتاپ اندک است.
و شاخص اصلی همین موضوع است
که بیان می‌کند که بازیابی گوگل
در چیزی غیر از جستجو خواهد بود.
فرضیه سومی که دارم دیگر بحثی در آن نیست،
اما مهم است که بدانیم چه رخ داده است.
اگر سمت چپ این معادله
وب سایت جهانی منبع باز باشد
با دنباله دور و دراز،
در غیاب مقررات،
در غیاب مسائل امنیتی و کنترل،
این یک واقعاً در خط مقدم است.
اپل با دیدگاهی متفاوت وارد عرصه شد.
آنها گفتند "به نظر ما وب مرده است.
ما می‌خواهیم وارد اینترنت شویم،
چون اینترنت یک
فروشگاه کلان‌داده است،
و ما می‌خواهیم محتواهای
دارای برند، فکرشده، دارای ارزش افزوده،
و حفاظت شده به لحاظ کپی‌رایت را
به شما عرضه کنیم."
و خیل مردم این دیدگاه را انتخاب کرده‌اند
در مقابل دیدگاه گوگل.
در طول سه سال گذشته،
اپل از کارکرد روی کامپیوتر دست کشید
و امسال تقریباً صد میلیون
دستگاه هوشمند را روانه بازار خواهد کرد.
صد میلیون.
و احتمالاً در مدت کمی
این کار را خواهند کرد.
نکته اینجاست که جهان، جهان اپل است.
خوش‌شانسیم که در این جهان هستیم،
چون استیو در اجازه ورود
به افراد خیلی سخت‌گیر است.
(خنده)
اما فکر کنید: ایالت جورجیا را
در دوران جنگ داخلی تصور کنید. خوب؟
اپل شرمن است،
و وبسایت جهانی، جو جانستون.
نکته اینجاست که وبسایت‌ها شکست خورده‌اند.
پس وب به این وضعیت نگاه می‌کند و می‌گوید،
"خدای من، ما باید برگردیم."
و بعنوان هزینه آن‌ها باید
گوگل را قربانی کنند.
بنابراین گوگل آونگ فناوری را
به انتهای آن رسانیده است،
به نقطه‌ای که افرادی که تمام زندگیشان را
صرف توسعه سرگرمی‌های با ارزش و جذاب
و ژورنالیسم با ارزش و جذاب
و رمان‌های با ارزش و جذاب کرده‌اند،
دیگر نمی‌توانند از این طریق پول در آورند.
بنابراین وب گفت،
"اگر اپل اینجا باشد و گوگل اینجا،
HTML 5، نسل آینده، در سمت اپل خواهد بود."
بنابراین جنگ جدید، به جای اینکه
بین اطلاعات‌دهی و App Store باشد،
بین App Store
و محتوا‌های کاملاً متمایز خواهد بود.
اگر نمی‌دانید HTML ۵ چیست،
من برای فهمیدنش به شما کمک می‌کنم.
یک زبان برنامه‌نویسی است.
اما از نوع عمیق است.
چون برای اولین بار،
شما می‌توانید یک وبسایت بسازید
و تمام مطالب را بصورت مستقیم
در آن بگنجانید،
که می‌تواند فایل‌های صوتی و تصویری
و هر چیزی که بخواهید را داشته باشد.
اما دیگر نیازی به
نرم‌افزار‌های میانی فلش نیست.
و این تغییری بسیار بسیار بزرگ است،
چون اساساً دروازه‌ای جدید را می‌گشاید.
و این دروازه فقط برای
نیویورک‌تایمز باز نمی‌شود،
بلکه برای همه در WordPress گشوده می‌شود،
برای همه گروه‌ها باز می‌شود…
چون ناگهان توانایی تولید
محصول متمایز و به شدت جذاب،
دارای ارزش افزوده — شاید حتی پولساز —
بوجود خواهد آمد.
اما یک چیز واقعاً جالب، به لطف اپل،
اطلاعات‌دهندگان هیچ کاری
برای شما نمی‌توانند بکنند.
ممکن است اپل سعی
در توقف ما داشته باشد اما گمان نمی‌کنم.
این‌ها عاقلتر از این حرفها هستند.
پس نکته کلیدی این است
که نمی‌دانم وقتی آونگ بر می‌گردد
کجا خواهیم ایستاد.
اما فکر می‌کنم روزهای
فوق‌اطلاعات‌دهی را پشت سر گذاشته‌ایم.
و همه می‌توانیم
در این بازی نقش داشته باشیم.
در یک لحظه می‌خواهم نشانتان دهم
که شخصاً در این زمینه چه می‌کنم.
تبلت‌ها.
این روی دیگر سکهٔ
دلیل فرارسیدن مرگ ویندوز است.
اگر هیچ یک از شما یک آیپد ندارد —
ببینید، من هیچ محصول اپل ندارم
پس هیچ تعصبی هم در این مورد ندارم،
اما جداً اگر یک آیپد ندارید
احتمالاً نمی‌توانید بفهمید
که چه اتفاقات مهمی دارد می‌افتد.
(خنده)
نه، واقعاً جدی می‌گویم.
و فکر می‌کنم مهمترین نکته این است
که بازیگران دیگر در این موضوع،
در این لحظه،
هیچ تأثیری نداشته‌اند.
و یادتان باشد،
این سرمایه‌گذاری ما بود که سیستم‌عامل وب
متعلق به پالم که HP دارد روانه بازار می‌کند
ساخته شد، البته بزودی، سرانجام، یک روزی.
(خنده)
فکر می‌کنم به احتمال زیاد
اپل در این مورد پیروز خواهد شد
چون سهم بازار مشابه آیپد دارد
تا آیفون.
که حدود ۷۰ یا ۸۰ درصد خواهد بود.
اگر درست گفته باشم، اپل طی چند سال، 
بین ۵۰ تا ۱۰۰ میلیارد دلار
بزرگتر از
امروز خواهد شد.
و عملاً هیچ کس حتی برای
به چالش کشاندن اپل هم وجود ندارد.
خیلی مهم است که بفهمیم
که ساختار هزینه اپل
نسبت به دیگران اینقدر مطلوب است،
که تقریباً محال است تصور کنید
که هر یک از تولیدکنندگان تلفن همراه،
مخصوصاً تولیدکننذدگان اندرویدی
بتوانند به آن دست یابند.
چون حاشیه سود اپل نسبت به قیمت خرده‌فروشی
تقریباً از همه
تلفن‌های اندرویدی بیشتر است.
اینجا چیزی است که می‌خواهم
از من به یاد داشته باشید
بعنوان یک ایده سرمایه‌گذاری، 
اول و مهمتر از همه
هیجانات وال استریت اجتماعی است.
اجتماعی یعنی نمایشی است.
و بعنوان کسی که بیشتر سرمایه‌اش
در فیس‌بوک است این را به شما می‌گویم.
کار تمام است.
این چیزی نیست که…
اگر یک عبارت از جنگ ستارگان قرض بگیرم:
این هیجانی نیست که شما به دنبالش هستید.
چیزی که ما از آن صحبت می‌کنیم
بسیار بزرگتر از این است.
فیس‌بوک پیروز شده است.
این یک ویندوز جدید است. درست است؟
چند شرکت دیگر
— توییتر، یلپ، اسکایپ، لینکدین —
دارند برنامه‌های موفقی می‌سازند
که بسیار کوچکتر از برنامه‌های فیس‌بوک است.
و این‌ها موفق خواهند شد.
اما هر کس دیگری که دارد وارد
عرصه می‌شود باید از مدل Zynga تبعیت کند.
باید خودشان را زیرمجموعه‌ای
از قسمتی از فیس‌بوک قرار دهند.
و ناتوانی زینگا برای ساختن
چیز‌های موفق از فیس بوک،
فکر می‌کنم این موضوع نشان‌دهنده
قدرت این برنامه است.
بنابراین اگر می‌خواهید امروز
یک استارتاپ در فضای اجتماعی شروع کنید،
آن را بر فیس‌بوک بنا کنید.
این تنها توصیه من است.
اما مهمترین توصیه: 
فضای اجتماعی را فراموش کنید.
فضای اجتماعی الآن فقط
یک جور نمایش است نه یک برنامه.
پس فضای اجتماعی را وارد کنید،
همانگونه که کاترین گفت،
"بازی را در همه چیز وارد کنید."
بحث فقط مشغول ساختن است.
آینده متفاوت است.
و سوال اساسی این است:
ما با این موضوع چه کار قرار است بکنیم؟
کاری که من می‌کنم خیلی ساده است: 
من به سرمایه‌گذاری کامل-تماس معتقدم.
بنابراین یک سال قبل به HTML ۵
نگاهی انداختم و گفتم،
"این موضوع می‌تواند خیلی مهم باشد.
چطور فهمیدم؟"
پس همکارم، مونالیس،
که دو سال پیش یک آلبوم را
با T Bone Burnett انجام داد،
که فکر می‌کردیم چیزی بسیار عظیم است
و کلی تعریف…
خب، یاد گرفتیم که هیچ کس به موسیقی هیپی
که آدم‌های مسن انجام می‌دهند توجهی ندارد —
(خنده)
پس همه را روی نت گذاشتیم
و رفت روی فیس‌بوک و توییتر.
کاری شروع کردیم
با عنوان "هنرمندان توییتری"
اول کنسرت‌های زنده
و بعد کنسرت‌های ضبط شده،
در توییتر پخش شد.
سپس شروع کردیم به استفاده ازپخش زنده، شبیه
کاری که امروز اینجا داریم انجام می‌دهیم،
تا شو‌های زنده ویدیویی را
در اینترنت اجرا کنیم.
و اخیراً یک شبکه ماهواره‌ای خریداری کردیم.
چرا؟ چون هزینه آن کمتر از سه ماه هزینه‌ای
بود که مدیرمان به ما تحمیل می‌کرد.
(خنده)
و همین الآن ما تمام
شوهایمان را پخش می‌کنیم —
به جز شو U۲ —
زنده در HTML ۵،
از طریق ماهواره،
در سیستمی که کاملاً آن را کنترل می‌کنیم.
یک اپلیکیشن داریم
که در ماه آینده به بازار می‌آید.
"اپلیکیشن" عنوان نادرستی است؛
وبسایت ما در HTML 5 بروز می‌شود.
و در آن، شما قادر خواهید بود
از هر تلفنی و از هر جایی
هر آهنگی که ما تا به حال
بصورت زنده پخش کرده‌ایم را اجرا کنید
و تمام ویدیو‌های زنده ما را ببینید،
که حدود ۱۵۰، ۲۰۰ شو است.
حالا انجام این کار
عملاً هیچ هزینه‌ای ندارد.
و ما این گروه کوچک و فسقلی هستیم.
حالا من بیشتر از اکثر مردم
در مورد فناوری می‌دانم،
اما فقط در مقایسه با آدم‌های ۵۵ ساله.
اما افرادی که ۱۸ تا ۲۰ ساله هستند
و در این جهان زندگی می‌کنند،
قادر هستند که از این برنامه‌ها
در موسیقی و هر چیز دیگری
به روشی اساساً متفاوت بهره ببرند.
فکر می‌کنم خلاقیت دارد بر می‌گردد.
مونالیس یک مورد از آن است.
برای هر شو ما هنرمندان پوستر را داریم.
ما عکاسانی داریم که روی
هر شو کار می‌کنند، ما نقاشان را داریم.
و موضوع این است که معتقدم
خلاقیت مسکوت مانده است،
نه بوسیله فناوری،
بلکه به خاطر زوال کلی فرهنگ آمریکایی —
می‌دانید عدم تمایل افراد
برای دانشگاه رفتن،
این موضوع که ما باید برگردیم
به آیین‌ها و باورها به جای واقعیت‌ها.
اما فکر می‌کنم در نهایت فناوری
دارد یک کاری برای ما می‌کند.
فکر می‌کنم دارد ابزاری
به ما می‌دهد تا ما را مستقل سازد.
و نشانه‌هایی وجود دارد. درست است؟
بهار عربی را دیدیم
و تأثیری که توییتر و فیس‌بوک داشتند.
بسیار هیجان انگیز.
اما جهانی را تصور کنید
که در آن همه چیز یک اپلیکیشن است.
در HTML ۵، دیترویت مجازی
با چیزی جایگزین می‌شود
که در آن هر توییت یک اپلیکیشن است،
هر تبلیغ یک فروشگاه است.
فکر کنید که این چه معنایی دارد.
پس به جای دیدن یک تبلیغات از آمازون،
بالفرض، روی صفحه بازبینی کتاب نیویورک‌تایمز
شما خود فروشگاه آمازون را می‌بینید.
شما در یک مکان واحد هم می‌توانید
تقاضا ایجاد کنید و هم رضایت.
چرا؟
چون این طور برای همه بهتر است.
صرفه‌جویی در زمان، افزایش مشغول بودن،
چون شما را روی یک صفحه نگه می‌دارد.
داریم از یک وب بالابر،
که شما را به مکان‌های متفاوت می‌برد و با
خروج از سایت‌ها افراد را از دست می‌دهید،
به یک مدل صفحه کنترل می‌رویم.
و حدس بزنید چه کسی
می‌خواهد این را بسازد؟
شما.
بسیار متشکرم.
(تشویق)

