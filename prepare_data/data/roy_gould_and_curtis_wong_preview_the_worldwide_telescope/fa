
کمتر از یک سال دیگر
دنیا سال جهانی نجوم را جشن می گیرد،
که چهارصدمین سالگرد سالی است که
گالیله برای اولین بار با یک تلسکوپ به آسمان نگاه کرد.
چند ماه بعد، دنیا عرضه‌ی اختراع جدید مایکروسافت را جشن می گیرد،
چند ماه بعد، دنیا عرضه‌ی اختراع جدید مایکروسافت را جشن می گیرد،
که من فکر می کنم همان تأثیر عمیق را
بر دیدگاه ما از جهان خواهد داشت که گالیله قرن‌ها پیش انجام داد
اسمش "تلسکوپ جهانی" است،
و من از TED و شرکت مایکروسافت تشکر می کنم که به من اجازه دادند که این را به شما نشان بدهم.
و من می خواهم شما را ترغیب کنم که هر وقت که توانستید،
نگاه دقیق‌تری به آزمایشگاه TED در طبقه‌ی پایین بیاندازید.


تلسکوپ جهانی بهترین تصویرها را
از بزرگترین تلسکوپهای روی زمین و در فضا می گیرد،
و آن‌ها را یکپارچه می کند
تا یک تصویر کلی از جهان خلق کند.
این کار روش علم نجوم ما را تغییر خواهد داد،
روش تدریس علم نجوم ما را تغییر خواهد داد
و به نظر من مهم‌تر از همه
چگونگی دید ما به خودمان در جهان را تغییر خواهد داد.


اگر این همایش TED در زمان پدربزرگ هایمان برگزار می شد،
احتمالاً کار خیلی بزرگی نبود.
به عنوان مثال، در سال ۱۹۲۰ شما اجازه نوشیدن (نوشیدنی الکلی) را نداشتید؛
اگر یک خانم بودید، اجازه‌ی رأی دادن نداشتید؛
و اگر در یک شب تابستانی به ستاره ها و کهکشان راه شیری نگاه می‌کردید،
فکر می کردید چیزی که می بینید کل جهان است.
یک بار رئیس رصدخانه‌ی "هاروارد"
در یک مناظره‌ی بزرگ مدعی شد
که کهکشان راه شیری تمام جهان است.


هاروارد اشتباه می کرد، خیلی هم اشتباه می کرد. (خنده حضار)
البته امروزه ما می‌دانیم که کهکشان ها تا بسیار فراتر از کهکشان ما وجود دارند.
ما می توانیم همه چیز را تا مرز جهان در دیدرس ببینیم،
زمان‌های گذشته را،
حتی تا حدود لحظه‌ی انفجار بزرگ را هم ببینیم.
ما می توانیم از طریق کل طیف‌های یک اشعه‌ نور چیزی را ببینیم
که جهانی را نشان می دهد که قبلاً نامرئی بود.
ما این مجموعه‌ی باشکوه از ستاره های تازه به وجود آمده را می بینیم،
که طبیعت به نحوی آنها را به تعدادی دقیق و اندازه‌ی مناسبی چیده است
تا متولد شوند و طلوع کنند.
ما جهان های خارجی را می بینیم، ما منظومه های شمسی خارجی را می بینیم —
تاکنون ۳۰۰ تا، و همچنان بیشتر می شوند —
و آنها شبیه ما نیستند.
ما سیاهچاله هایی را در مرکز کهکشانمان،
در کهکشان راه شیری، و جاهای دیگر جهان،
که به نظر می رسد زمان هم در آنجا بی حرکت است، می‌بینیم.
ولی تا کنون، دیدگاه ما از جهان ناپیوسته و چندپاره بود،
و به نظرم خیلی از داستان‌های حیرت آوری که طبیعت باید برای ما بگوید
فراموش شده اند. و این مسیر در حال عوض شدن است.


من می خواهم به طور خلاصه به سه دلیل اشاره کنم که
چرا من و همکارانم، در نجوم و آموزش
در مورد تلسکوپ جهانی این قدر هیجان زده ایم
و چرا فکر می کنیم که واقعاً تغییرپذیر است.
اولاً این که به شما این امکان را می دهد که کیهان را تجربه کنید:
تلسکوپ جهانی، برای من نوعی فرش جادویی است
که می گذارد شما به هر جایی از جهان که خواستید بروید.
دوم: می توانید در کیهان به همراه منجم ها به عنوان راهنمایتان گردش کنید.
و من فقط در مورد متخصصانی که به شما بگویند چه می بینید صحبت نمی کنم،
بلکه منظور من افرادی هستند که به گوشه ها و رموز دنیا اهمیت می دهند،
و می توانند اشتیاق خودشان را به شما منتقل کنند
و کیهان را به جای لذت بخشی تبدیل کنند.
و سوم: شما می توانید گردش‌های خودتان را ترتیب دهید —
می توانید آنها را با دوستانتان به اشتراک بگذارید، می توانید آنها را با دوستانتان درست کنید —
و این قسمتی است که من در مورد آن هیجان بیشری دارن
چون به نظرم همه‌ی ما در باطن، داستان سرا هستیم.
و در داستان سرایی
هر کدام از ما جهان را به شیوه‌ی خودمان خواهیم شناخت.
ما جهانی اختصاصی خواهیم داشت.
به نظرم جامعه ای از داستان سراها را خواهیم دید که رشد می کنند و خودشان را نشان خواهند داد.


قبل از این که فردی را که مسئول تلسکوپ جهانی است معرفی کنم،
می خواهم شما را با این ایده‌ی مختصر تنها بگذارم:
وقتی من از مردم می پرسم، "آسمان شب به شما چه حسی می دهد؟"
معمولاً می گویند: "آه، کوچک، من احساس کوچکی و بی اهمیتی می‌کنم."
خب، این نگاه ماست که جهان را پر می کند.
و به لطف خالقان تلسکوپ جهانی،
ما الآن می توانیم با جهان گفتگویی داشته باشیم.
به نظر من تلسکوپ جهانی شما را متقاعد می کند
که شاید ما کوچک باشیم، ولی واقعاً به طور شگفت آوری با اهمیت هستیم.
سپاسگزارم.
(تشویق حضار)


من نمی توانم بگویم چه افتخاری است
که کورتیس وانگ از مایکروسافت را معرفی کنم. (تشویق)


کورتیس وانگ: متشکرم، روی.
چیزی که اینجا می بینید یک ارائه‌ی فوق العاده است،
ولی این فقط یکی از گردش‌هاست.
و در واقع آن گردشی است که از قبل درست شده بود.
و گردش‌ها کاملاً تعاملی هستند،
طوری که اگر بخواهم جایی بروم...
می توانم حین دیدن هر جایی که خواستم آن را متوقف کنم،
اطلاعات دیگری جمع آوری کنم —
سایت‌ها و منابع اطلاعاتی بسیاری
در مورد جاهایی که شاید بخواهید بروید وجود دارند —
می توانید بزرگنمایی کنید، می توانید به جلو و عقب بروید.
تمام منابع آنجا برای شما در دسترس هستند.


خب، این پروژه‌ی تلسکوپ جهانی مایکروسافت به "جیم گرِی" تقدیم شده است،
که همکار ماست، و بسیاری از کارهایی که انجام داده است
باعث شدند این پروژه امکان پذیر شود.
این حاصل عشق ما و تیم کوچکمان است،
و ما واقعاً امیدواریم که این الهام بخش بچه ها برای کاوش و یادگیری در مورد جهان باشد.
اصولاً، بچه ها در تمام سنین، مثل خود ما.


و تلسکوپ جهانی این بهار در دسترس خواهد بود.
دانلود رایگان خواهد بود — متشکرم کرِیگ ماندی —
و در وبسایت WorldWideTelescope.org در دسترس خواهد بود،
که چیز جدیدی است.
و به این ترتیب، چیزی که شما امروز دیدید
کمتر از بخشی از یک درصد از چیزی است که در این برنامه وجود دارد،
و در آزمایشگاه TED، ما یک گردش داریم
که توسط بنجامین شش ساله درست شده است
که مو به تنتون سیخ می کنه. (خنده‌ی حضار)
پس اونجا می بینیمتون. متشکرم.
(تشویق حضار)

