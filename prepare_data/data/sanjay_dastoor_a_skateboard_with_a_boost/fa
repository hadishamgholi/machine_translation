
امروز می‌خوام به شما یک وسیله‌ی نقلیه الکتریکی معرفی کنم
که وزنش کمتر از یک دوچرخه است٬
همه جا می‌تونید با خودتون حملش کنید٬
ظرف ۱۵ دقیقه با یک پریز دیواری معمولی شارژ می‌شه٬
و باهاش می‌تونید هزار کیلومتر حرکت کنید.
با هزینه برقی حدود یک دلار.
اما وقتی من کلمه‌ی وسیله‌ی نقلیه‌ی الکتریکی رو به کار می‌برم
مردم به وسایل نقلیه فکر می‌کنند. به ماشین
و موتورسیکلت و دوچرخه و وسایل نقلیه‌ای که روزانه استفاده می‌کنند فکر می‌کنند.
اما اگر از زاویه متفاوتی به قضیه نگاه کنید٬
می‌تونید مفاهیم جذاب‌تر٬
و بدیع‌تری رو خلق کنید.


ما یک چیزی ساختیم
چندتا از قطعاتش رو اینجا تو جیبم همراه دارم
این موتورش است
این موتور قدرت کافی داره تا شما رو
با سرعت ۲۰ مایل در ساعت از تپه‌های سان فرانسیسکو بالا ببره
حدود ۳۰ کیلومتر در ساعت٬
و این باتری٬ این باتری که اینجاست
حدود ۶ مایل برد داره٬ یا ده کیلومتر٬
که به تنهایی برای پوشش دادن نیمی از سفرهایی که با ماشین در آمریکا انجام می‌شه
کفایت می‌کنه
اما بهترین قسمت در مورد این قطعه این است که
ما این رو در اسباب‌بازی فروشی‌ها عرضه کردیم.
اینها متعلق به هواپیماهای کنترل از راه دور هستن
و عملکرد این چیزها بسیار خوب است
اگر فقط یک مقدار طرز فکرتان راجع به وسایل نقلیه را تغییر دهید٬
واقعا می‌تونید باعث تغییر شوید.


پس امروز می‌خوام بهتون یک نمونه نشون بدم
که ببینید چطور از این استفاده کنید.
فقط به اینکه این شی چقدر بامزه است توجه نکنید٬
بلکه دقت کنید که قابل حمل بودن این وسیله
می‌تواند کاملا نحوه‌ی تعامل شما با شهری مثل سان فرانسیسکو را تغییر دهد.


(موسیقی)
[ برد حدود ۱۰ کیلومتر] [حداکثر سرعت نزدیک ۳۰ کیلومتر در ساعت]
[بالا رفتن از سربالایی]
[ترمز]


(تشویق)
(سوت)


خوب٬ می‌خوام بهتون نشون بدم که این چه کار می‌تونه بکنه
واقعا قابلیت مانور داره. یک ریموت دستی هم داره
که باهاش می‌تونید به سادگی دنده و ترمز رو کنترل کنید
و اگر بخواهید معکوس بکشید و ترمز دستی هم داره.
باور نکردنیه که چقدر این وسیله سبکه
منظورم اینه که٬ این وسیله‌ای هست که می‌تونید بلندش کنید و با خودتون حمل کنید
هرجا که می‌رید


خوب صحبت‌هایم رو با یک واقعیت قانع کننده ای
در مورد این تکنولوژی و این نوع از وسایل نقلیه تموم می‌کنم.
این وسیله ۲۰ برابر انرژی کمتری
نسبت به هر مایل یا کیلومتر که با ماشین طی می‌کنید مصرف می‌کنه٬
که یعنی نه تنها این وسیله بسیار سریع شارژ می‌شه
و ساختنش کم هزینه است٬
بلکه آثار تخریبی ناشی از مصرف انرژی شما را برای جابه جایی
کاهش میده.
بنابراین به جای جستجو برای مقدار عظیمی از انرژی که
هر شخص در این سالن برای حمل و نقل در شهر نیاز داره٬
حالا می‌تونید دنبال انرژی کمتری باشید
و حمل و نقلی سازگار با محیط زیست.


بنابراین دفعه بعد که داشتید به یک «وسیله نقلیه» فکر می‌کردید٬
امیدوارم٬ مثل ما٬ به چیز جدیدی فکر کنید.


سپاسگذارم.


(تشویق حضار)

