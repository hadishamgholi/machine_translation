
ژوئن ۲۰۱۴ بود.
من ۳۰ سالم بود،
و از مطب دکترم به من زنگ زدند
که بگویند جواب آزمایشم آماده شده است.
بنابراین برای دیدن دکتر در زمان 
استراحت ناهار به آنجا رفتم، و دکترم گفت
که متاسف است این را به من می‌گوید
که من سرطان پستان دارم.
اول نمی‌خواستم حرفش را باور کنم،
و باور هم نکردم.
می‌دانید، من وکیل هستم
و به مدرک نیاز داشتم.
پس خیلی خجالت می‌کشم 
که به همه شما بگویم
بلند شدم و به سمت جایی 
که نشسته بود رفتم
تا بتوانم از بالای شانه‌هایش
نگاه کنم و مطمئن شوم
چه چیزی در صفحه مقابلش نوشته بود.


(خنده)


کارسینومای بدخیم.
اما همچنان نمی‌خواستم باورش کنم، گفتم،
«حالا مطمئن هستید
که کارسینومای بدخیم یعنی سرطان؟»


(خنده)


به من گفت که مطمئن است.
در برگشت، تمام کارهای ضروری که
احتیاج به انجام شدن داشتند را انجام دادم
هم‌ زمان آزمایش‌های بیشتری داشتم
برای دانستن اینکه سرطان پخش شده.
اما در آن لحظه،
کار کردن اولویت من نبود.
به این فکر می‌کردم که چگونه باید 
به خانواده و دوستانم اطلاع بدهم
که من مبتلا به سرطان شدم.
چگونه باید به سوال‌هایشان پاسخ می‌دادم
که چقدر بد است و اینکه خوب می‌شوم و یا نه،
در حالی که خودم هم پاسخش را نمی‌دانستم.
نمی‌دانستم که من و شریک زندگی‌ام
هرگز فرصت تشکیل خانواده را
خواهیم داشت یا نه.
و دنبال آن بودم که چگونه باید 
به مادرم اطلاع دهم،
که خودش زمانی که مرا باردار بود
سرطان پستان داشت.
می‌توانست احساس من را درک کند
و برای آینده‌ام ایده‌ای داشته باشد.
اما من نمی‌خواستم که تجربیات زمان 
سرطان داشتنش را دوباره مرور کند.


چیزی که در آن زمان احساس نمی‌کردم
این بود که کار، نقش بزرگی 
در درمان و بهبود من ایفا می‌کرد.
که شغل و همکاران من می‌توانستند باعث شوند
احساس ارزشمند و انسان بودن کنم
در حالی که ممکن بود غیر از آن صورت
احساس یک داده آماری را داشته باشم.
که ممکن بود شغلم باشد که به من
روال عادی و استقامت بدهد
زمانی که با بسیاری از تصمیم‌های 
شخصی خودم درگیر بودم
و مقدار زیادی تردید.
مثل، چه نوع از بازسازی
پستان را در پیش داشتم؟
و در زمانی مثل آن،
ممکن هست فکر کنید که من به خانواده 
و دوستانم برای حمایت مراجعه کنم.
و بله، البته آن کار را کردم.
اما این همکارانم بودند که در نهایت
نقش بزرگی را در زندگی روز به روز
من بازی می‌کردند.
و کسانی بودند که مرا شاد می‌کردند.


می‌دانید، ما یک تیم بسیار نزدیک بودیم،
و جک‌های زیبایی را مبادله می‌کردیم،
مثل زمانی که آنها شنیدند که 
کسی از من پرسید
چگونه موهایم را عالی و براق کرده‌ام —
بدون آنکه بداند در واقع موی مصنوعی است
و می‌دانید، یک کلاه گیس بسیار بزرگ بود
و صبح‌ها آماده شدن را خیلی آسان می‌کرد.


(خنده)


اما در زمان‌های کوتاهی مثل آن،
از حمایتی که داشتند قدردانی کردم،
و نمی‌دانستم که بدون آن شبکه
چکار می‌توانستم کنم.
با افراد بسیاری صحبت کرده‌ام،
بخصوص خانم‌ها،
که شانسِ داشتن چنین شبکه‌ای را نداشتند
چون فرصت کار کردن در طول
درمان را نداشتند.
و دلایل بسیاری برای این موضوع هست.
اما فکر می‌کنم که غالبا مربوط به
حس پدر و مادری کارفرمایان است.


این کارفرمایان می‌خواهند که 
بروید و بر روی خودتان تمرکز کنید.
و زمانی که بهتر شدید بازگردید.
و از این عبارات استفاده می‌کنند.
و درحالی‌که این رفتارها دوستانه هستند،
و فکر می‌کنند که برای من مفید هستند،
اما خیلی زیاد مرا ناامید می‌کنند
زمانی‌که به افراد گفته می‌شود که 
بهتر است کار نکنند یا نمی‌توانند کار کنند،
درحالی‌که چیزی است که می‌خواهند
انجام دهند و بصورت فیزیکی هم قادرند.


پس شروع به پیدا کردن اینکه "کارفرما چه
کاری باید انجام دهد" کردم
زمانی که فردی با تشخیص
سرطان روبرو می‌شود.
دریافتم که در قوانین استرالیا، سرطان
یک ناتوانی قلمداد می‌شود.
پس اگر شما قادر به انجام وظایف کاری
روزانه‌تان نباشید،
کارفرمای شما ملزم به رفتار،
تبعیض عدم توانایی می‌شود
که موجب تطبیق معقول 
شرایط کار کردن می‌شود،
تا شما بتوانید به کار کردن ادامه دهید.
تطبیق معقول برای من چه چیزی
می‌توانست باشد؟
می‌دانستم که تشخیص بیماری چه
اثر قابل مشاهده‌ای بر کار من دارد.
وعده‌های درمانی در بین
ساعت‌های کاری قرار می‌گرفتند،
و می‌دانستم که برای بازیابی از روند جراحی
نیازمند زمان بودم.
دوباره، یک وکیل عادی بودن،
تلاش زیادی را برای آنچه از درمان
انتظار داشتم، انجام می‌دادم.
صادقانه بگویم، خیلی از آنها از 
طریق دکتر گوگل بود،
شاید بهترین کار من نبود
و من هم توصیه‌اش نمی‌کنم.


(خنده)


اما زمانی که برای تمام
اثرات فیزیکی آماده بودم،
چیزی که مرا واقعا می‌ترساند
شیمیایی مغز بود.


واکنش شیمیایی مغز با
از دست دادن حافظه نمایان می‌شود،
یک عدم توانایی برای تمرکز کردن
و یک ناتوانی در حل مسائل.
و اگر این در مورد من رخ می‌داد،
نمی‌دانستم که چگونه به عنوان یک وکیل
می‌توانستم ادامه بدهم؟
مجبور می‌شدم که کار را ترک کنم؟
و چگونه ممکن بود با رئیسم بحث داشته باشم
در رابطه با تطبیق معقول شرایط کار
زمانی که نمی‌داسنتم چگونه 
تحت فشار خواهم بود؟
خوش‌شانس بودم که یک رئیس حامی داشتم
که از دیدن روند کارها شاد بود،
تا اینکه یک برنامه مستحکم بخواهد.
خوش‌شانس بودم که آن زمان حتی
چیزی از عبارت تطبیق معقول نمی‌دانست،
برای او، این فقط چیز معمولی بود.


اما یاد گرفتم که این برای همه یک 
چیز معمولی نیست.
هر فردی که در پروسه درمان برود 
می‌فهمد که چگونه اثر می‌گذارد
و محدودیت‌های آن‌ها چیست.
و یاد خواهند گرفت که چگونه تطبیق یابند.
پس برای من، ترفندهایی 
که از درمان آموختم به خودی،
مثل قبل از رفتن به مراحل شیمیایی،
باید مطمئن شوی آب نوشیده‌ای
و اینکه گرم هستی، چون به پرستاران 
کمک می‌کند که رگ شما را پیدا کنند.
و از غذاهای مورد علاقه‌ات چیزی نخوری،
چه قبل و چه بعد از شیمی‌درمانی،
چون آن را بالا خواهید آورد
و هرگز نمی‌خواهید دوباره به آن نگاه کنید.


(خنده)


این یکی را سخت آموختم.
و بعد از آن روش‌هایی
برای مدیریت روال کار وجود داشت.
شیمی درمانی را برای اولین کار دوشنبه 
صبح قرار می‌دادم.
می‌دانستم که در زمانی‌که واحد مراقبت از 
سرطان را ترک می‌کردم،
حدود چهار ساعت زمان بود
تا این صحنه تیره فرو نشیند
و ممکن بود که حالم به هم بخورد.
پس، از آن وقت برای تمیز کردن صندوق دریافتم
و برقراری تماس‌های ضروری استفاده می‌کردم.
پس از ۴۸ ساعت
وخامتِ بیماری از بین می‌رفت.
و پس از آن از خانه مشغول به کار می‌شدم.
درمان ادامه می‌یافت و من 
می‌دانستم منتظر چه چیزی هستم.
قادر بودم انتظارات معقولی را
با شریکان تجاری‌ام معین کنم
در مورد اینکه چکار می‌توانم انجام دهم
و زمان‌های که قادر به انجام آن بودم.


اما هنوز هم تردید در صداهایشان را
به یاد می‌آورم
زمانی‌که درخواستی به من می‌رسید.
و از من انجام کاری در زمان مشخصی
خواسته می‌شد.
و اعتماد کنید به من، این افراد نبودند
که از مشخص کردن یک ضرب‌الاجل
خوب می‌ترسیدند.


(خنده)


تحت تاثیر قرار گرفتم که آنها نمی‌خواستند 
که فشار مضاعفی بر من وارد کنند
وقتی‌که به مراحل درمان می‌پرداختم.
و زمانی که احساسات را درک می‌کردم،
من واقعا به ضرب الاجل احتیاج داشتم.
برای من، آن تحت کنترلم بود
و چیزی که می‌توانست در کنترلم بماند
زمانی که چیز‌های زیادی
تحت کنترل نبودند.


و چون در خانه کار می‌کردم،
به این فکر می‌کردم که کارفرماها 
چگونه باید این مفهومِ
تطبیق معقول را در زمان ما بکار گیرند،
زمانی که نصف زن‌ها و مردان استرالیایی
در سن ۸۵ سالگی
مبتلا به سرطان تشخیص داده می‌شوند.
پس، تا جایی‌که به کار کردن ادامه و ادامه
می‌دهیم تا سن بالا،
شانس مبتلا شدن به یک بیماری جدی
در زمانی که در فشار کار هستیم
در حال افزایش است.
و با تکنولوژی که ما را قادر به کار کردن در
هر زمان و مکانی می‌کند،
تطبیق معقول دیگر مشروط نخواهد بود
بر اینکه آیا می‌توانید 
فیزیکی ادامه دهید یا خیر
در محل کار فیزیکی.
تطبیق معقول همچنین در مورد
فقط استراحت طولانی‌تر و داشتن صندلی
راحت‌تر برای نشستن، نیست،
اگرچه این چیزها ممکن است که خوب هم باشند.
حداقل،
نیازمند بکار گیری سیاست‌ها و استراتژی‌های
انعطاف پذیر هستیم
که برای این سناریوها ترتیب داده‌ایم،
مثل افراد با مسئولیت‌های خانوادگی.


اما چگونه می‌توانیم ضمانت دهیم که افراد 
که حتی صحبت می‌کنند
در مورد اینکه ماهیت تطبیق معقول 
چگونه است
اگر اولین واکنش رئیس این هست که بگوید:
«اُه نه، تا وقتی بهتر نشدی برنگرد سر کار.»
و ایده‌ای به ذهنم رسید.
این باید برای مدیران اجباری باشد که
این مکالمات را با کارمندانشان داشته باشند.
و درس‌هایی از آدم‌هایی مثل من،
که از کارکردن در طول درمان 
واقعا بهره برده‌ام،
نیازمند انتشار گسترده است.


و هم‌چنین در مورد اینکه چکار باید صورت
گیرد برای هدایت این مکالمات،
و بعد یکی از همکاران شگفت‌انگیزم،
کامیلا گان،
یک ابزارِ «کار کردن با سرطان» طراحی کرد.
این ابزار یک چارچوب فراهم می‌کرد 
برای مبتلایان،
برای مدیران، برای مراقبین
و برای همکاران
تا مکالماتی درمورد سرطان و حمایت 
موجود کار داشته باشند.
من و کامیلا هم اکنون 
به سایر سازمان‌ها می‌رویم
تا راجع به ابزار صحبت کنیم
و چگونه این می‌تواند کمک کند
به هدایت از طریق
چیزی‌که، کاملا صادقانه، در نقطه مقابل
برخی مکالمات ناخوشایند هست.
و من خوشحالم که بگویم درک این ابزار
در حال افزایش است.


پس اولین واکنش یک مدیر چه چیزی باید باشد؟
وقتی که کسی می‌گوید که بیمار است
و آنها نمی‌دانند که بیماری
چگونه به کارشان ضربه می‌زند؟
واکنش باید این باشد:
«تا زمانیکه قادر هستی و می‌خواهی
مایل به همکاری با تو هستیم
تا در طول درمان به کار ادامه دهی.»
ما نیاز به شروعِ بکارگیری مثبت افراد 
با بیماری‌های سخت داریم
تا آن‌ها را در فشار کار قرار دهیم،
نه اینکه مثل پدر ومادرها
آن‌ها را از کار منع کنیم.


من داستانم را برای شما بازگو کردم که
شما بدانید چه منفعت‌هایی
کار کردن در طول درمان برای من داشت.
و هم‌چنین می‌خواهم
دیدگاه شما را هم عوض کنم
اگر فکر می‌کنید که کسی درطولِ درمان
فقط خسته و شکننده است 
و زیاد استفراغ می‌کند.
و بله، گاهی اوقات این شرایط وجود داشت،
اگر همیشگی نبودند، اما هم‌چنین،
تصمیم گرفته بودم خودم را 
ملزم به کار کردن کنم
به مقداری که همواره انجام می‌دادم.
و قادر به انجام آن بودم چون کارفرمایم 
این انتخاب را به من داد.


مهم‌ترین اینکه، به شما می‌گویم
چون با وجود اینکه که به وضوح به نظر می‌رسد
این حق انتخاب هر کسی است،
آن چیزی که همواره پیشنهاد می‌شود
یا تشویق می‌شود، نیست.
و باید باشد.


ممنون.


(تشویق)

