
سلام.
اسم من سارا است،
و قدرت خرید در بازار مسکن را ندارم.
در واقع،
من یکی از اکثریت نسل خود هستم
که نمی‌توانند خانه بخرند.
در سال ۲۰۱۷، تملک مسکن
در میان جوانان استرالیایی
به پایین‌ترین سطح در تاریخ
خود سقوط کرده است.
پس، احمقانه باشد یا نه،
من تصمیم گرفتم خانه خودم را بسازم.
اما این تشخیص هم خوب نبود.
معمارها برای یک درصد از جامعه کار می‌کنند،
سازندگان کمیاب هستند،
بنابراین خدمات متغیر و قیمت‌ها بالا هستند.
بزرگترین سرمایه‌گذاری در زندگی‌ام،
و من تعجب می‌کردم
چگونه قدرت تصمیم‌گیری،
انتخاب
و در نهایت، اختیار کمی داشتم.
بیشتر از این، بسیار متعجب بودم
که چگونه این مرا آسیب‌پذیر می‌کرد.
صادقانه، احساس می‌کردم گرفتار شده‌ام.
خب، مدتی تاثیر بدی بر من گذاشت.
و من فهمیدم
آنچه می‌خواستم ساخت و طرح دموکراتیزه بود.
و این مرا به این پرسش خیلی ساده سوق داد:
ساختن یک خانه چیست؟
چه چیزی است؟
خب، نتیجه این شد که ساختن یک خانه
مجموعه‌ای از تصمیم‌هایی است که، 
بعضی از آن‌ها نتایج فیزیکی دارند،
با یک مجموعه پارامتر‌های تعریف شده.
به خاطر داشتن دوره‌ای تجربهٔ
کاری در برنامه‌نویسی اپلیکیشن،
همه برایم بسیار آشنا به نظر می‌رسید.
من همچنین نمی‌توانستم بفهمم
چرا ما آن را در محل می‌سازیم.
هیچ سازه‌ٔ مهم دیگری در زندگی
ما مثل این ساخته نمی‌شود.
ماشین شما قطعه قطعه
به شما تحویل داده نمی‌شود
با ده درصد اضافی به خاطر احتمالات،
که بسیار وابسته به عناصرش تولید شده باشد.
پس چرا خانهٔ شما باید این طور باشد؟
در نتیجه من یک بازی کامپیوتری ساختم.
یک بازی که به شما اجازه می‌دهد
خانهٔ خود را طراحی کنید
و آن را به شما تحویل می‌دهد.
یک بازی که خانه‌ساز را برمی‌گرداند
به مرکز امور بزرگترین خرید در زندگی‌شان،
آن‌ها را از تماشاگر
به بازیکن ارتقا می‌دهد.
یک بازی با امکان مشاهده کامل
هزینه‌ها و اثر محیط‌زیستی
برای هر عامل جدیدی که اضافه می‌کنید.
بازیکنان با استفاده از عناصر پیش‌ساخته، 
موارد را از کتابخانه انتخاب می‌کنند
و آن‌ها را به دنیای واقعی وارد می‌کنند.
هر مورد، چه یک دیوار باشد، چه یک
باتری خورشیدی، یا حتی یک کاناپه،
همهٔ اطلاعات سیستم را دارد
تا هزینه‌ها را حساب کند،
اثر محیط زیستی
و حتی رضایتمندی که بازیکن به دست می‌آورد.
هشتاد و سه درصد خانه‌سازان
می‌گویند علاوه بر قیمت‌ها،
ویژگی‌های منطبق با محیط‌زیست
برایشان از مهمترین نکات بود.
پس در اولین مرحله، خانه‌ها
با سیستم خورشیدی ترکیب شدند.
منطبق با محیط زیست متولد شدند.
خانه‌سازی پایدار اغلب با ثروت
و تمکن مالی همراه است،
اما نباید این طور باشد.
در واقع، مسکن‌سازی پایدار واقعی
باید برای همه در دسترس باشد
و قابل خرید برای همه.
پس راهی پیدا کرده بودم تا
کنترل دلخواهم را برگردانم
و به دیگران بدهم.
اما همچنان یک نکته مرا اذیت می‌کرد،
و فکرش شب‌ها مرا بیدار نگه می‌داشت.
چه می‌شوند آن افرادی
که از ابتدا هیچ اختیاری
دربارهٔ محل زندگی‌شان ندارند؟
هر ساعت — در استراحت میان برنامهٔ شما —
۴٫۰۰۰ خانهٔ جدید در جهان لازم است.
به این عدد کمی فکر کنید.
این عدد شگفت‌انگیز ۳۵ میلیون
خانه در جهان، در سال است.
و در استرالیا به تنهایی،
۲۵۰ هزار کمبود مسکن داریم.
و علاوه بر آن،
۱۹۰ هزار خانواده در لیست
انتظار مشاوران مسکن هستند؛
خانواده‌هایی که به یک خانه نیاز دارند.
از حالا تا ۲۰۵۰،
وقتی جمعیت جهانی قرار است
رشد کند از ۷/۶ میلیارد امروز
به ۹/۸ میلیارد نفر در آینده،
صدها میلیون نفر
مشکلات ایمنی، سلامت
و امنیت را تجربه خواهند کرد.
تصور کنید اگر در خانه‌تان
احساس امنیت نداشته باشید —
نه از جرم و جنایت، نه از سرقت،
که از واقعیت ساختمان محل زندگی‌تان —
ساختمانی که در آن هستید —
ممکن است از نظر سازه‌ای مقاوم نباشد
یا از مصالح غیرسمی ساخته نشده باشد
یا استاندارد‌های سوانح طبیعی
بومی را رعایت نکرده باشد.
قرن بیست و یکم است.
و این به اندازهٔ کافی خوب نیست.
چه می‌شد اگر— چه می‌شد اگر—
می‌توانستیم کنترل و شأن
اجتماعی را به آن‌ها برگردانیم
با دادن خانه به آن‌ها، اما نه هر خانه‌ای:
خانهٔ آن‌ها،
و خانه‌ای با طراحی خودشان.
ما در حال ایجاد تغییراتی در بازی هستیم
به همین خاطر وقتی بازیکنی خانه می‌سازد،
آن‌ها برای ساخت خانه برای افراد
نیازمند هم مشارکت می‌کنند.
و می‌دانم این هدفی آرمانی به نظر می‌رسد،
و به صورت احمقانه‌ای جاه‌طلبانه است،
اما امروز، مدل اجرایی فعلی ما
به نسبت ده به یک عمل می‌کند.
پس برای هر ۱۰ خانه‌ای که می‌سازیم،
می‌توانیم خانه‌ای برای یک نیازمند بسازیم.
(تشویق)
این ممکن شده است چون امروز،
با طراحی برای تولیدکننده و سازنده،
که از سازه‌های چارچوبی استیل
نازک و سبک استفاده می‌کند،
که جابه‌جا و در محل مونتاژ می‌شوند،
می‌توانیم ۲۰درصد هزینه‌های ساخت را کم کنیم
و ۱۵ درصد زباله‌های محیط زیستی را،
صرفه‌جویی در زمان، پول
و حفظ تُن‌ها زباله
خارج از محل‌های دفن زباله.
قدرت در ساختمان‌سازی پیش‌ساخته
این است که شما در طول سال با اطمینان
به هزینه‌هایتان می‌توانید بسازید،
به کیفیت دلخواه،
و در زمان تحویل و ساخت دلخواه شما.
حالا، فوق‌العاده نیست؟ عالی نیست؟
اما —
آن مرا به هدفم نمی‌رساند.
هدف من نسبت یک به یک است.
به همین دلیل من به سراسر جهان سفر می‌کنم،
جایگزین‌های متفاوت برای ساخت
با پرینتر سه بعدی را می‌بینم،
تلاش می‌کنم تکنولوژی‌ای را پیدا کنم
که برای رسیدن به آرزویم کمک کند.
پرینتر سه بعدی بسیار مهیج
و بسیار خوش‌آتیه است،
۴۰ درصد کاهش هزینه‌ها و تولید
زباله‌ای در حد صفر در پی دارد.
و این‌ها فقط اشاره به تعداد کمی است،
اما بعضی از نوآوری‌های مهیج در سراسر جهان
در ایتالیا، فرانسه، دوبی
و استرالیا اتفاق می‌افتد.
و آن‌ها از بازو‌های رباتیک استفاده می‌کنند
تا هر چیزی را پرینت بگیرند از سنگ سخت
تا بتون، تا پارافین.
در ایتالیا، آن‌ها تکنیکی برای استفاده
از سیمان سورل توسعه داده‌اند.
سیمان سورل در اصل در ۱۸۶۷ اختراع شد،
و ترکیبی از اکسید منیزیم و شن محلی است،
آنچه حالا برای پرینت دیوار‌های سنگی
محکم می‌توانند از آن استفاده کنند.
و در فرانسه،
آن‌ها اجازه قانونی دارند اگرچه
هنوز فرایند آزمایشی است
جایی که آن‌ها دو ریل موازی
از عایق‌های فومی پرینت می‌گیرند
و بتون در وسط آن می‌ریزند
تا سنگ مقاوم بسازند.
و در دوبی، در حالی که بر پایِ آن
دو برج زیبای امارات نشسته‌اید،
در نمایی از آینده در وسط کویر.
آن‌ها دفتر آزمایشی‌شان از آینده را دارند،
که با استفاده از بتون پرینتر
سه‌بعدی ساخته شده است
که در چین تولید شده بود
و به محل در دوبی منتقل و مونتاژ شده است.
و در رقابت با آن،
در استرالیا، ما تکنولوژی
شگفت‌انگیزی را پایه‌گذاری کرده‌ایم
که قالب‌های پارافینی را پرینت می‌کند
و بتون می‌ریزد تا آن‌ها را بپوشاند،
اجازه می‌دهد تا نمای ساختمان به صورت
پیچیده‌ای زیبا و به صرفه اقتصادی باشد
که به شخصه می‌توانید ببینید
دفعهٔ بعد که به متروی لندن رفتید.
اما همهٔ این‌ها ابزار هستند —
چکشی برای فردا، اگر می‌پسندید.
و یکی از روند‌های رایجی که همه‌ٔ
این‌ها را به هم متصل می‌کند
استفاده از کامپیوتر برای طراحی اشیاء است.
ما به مدل‌هایی نیاز خواهیم داشت
تا با استفاده از این تکنیک‌ها بسازیم،
مدل‌هایی مثل اینهایی که توسط
بازیکنان در بازی ما ساخته می‌شوند.
می‌خواهم همه را در جای دلخواهشان قرار دهم
در خانه‌ای با طراحی خودشان.
و هنوز تعداد زیادی تقاضای مسکن وجود دارد.
ما می‌توانستیم یک تجربهٔ کاملاً
جدید توانمندسازی را آغاز کنیم
برای محل اقامت افراد استثنایی
یا مراقبت از سالمندان.
و می‌توانستیم کمک فوری در محل فراهم کنیم،
در موقعیت‌های اسکان اورژانسی.
به نقل از یکی از بازیکنان،
«می‌خواهم خودم مشکلات را حل کنم
و زندگی ایده‌آلم سرمشق باشد.»
ممنونم.
(تشویق)

