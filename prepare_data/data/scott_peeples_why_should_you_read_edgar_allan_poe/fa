
پیشانی بلند و مو‌های ژولیده مشکی،
رنگ پریدگی بیمارگونه،
و نگاهی حاکی از هوش زیاد
و درماندگیِ زیادتر
در چشمان تیره‌اش.
نه تنها تصویر ادگار آلن پو
بلافاصله قابل تشخیص است
بلکه کاملاً با آوازه‌اش همخوانی دارد.
از زندانی‌ای که زیر آونگ تیغه‌ای
در حال پایین آمدن بسته شده گرفته
تا کلاغ سیاهی که اتاق راوی را ترک نمی‌کند،
داستان‌های ترسناک و نوآورانهٔ پو
به سبک وحشت گوتیک،
نشانی فرازمانی بر ادبیات گذاشته است.
اما چیست که ادگار آلن پو را
یکی از بزرگ‌ترین نویسندگان آمریکا ساخته؟
گذشته از هرچیز، در دورهٔ او، 
وحشت ژانر پرطرفداری بود
و خیلی‌ها به آن می‌پرداختند.
میان آن‌ها، سبک و فرمِ پو
او را متمایز می‌ساخت.
به عنوان یک منتقد ادبی،
پو دو اصل اساسی برای فرم
داستان کوتاه شناخت:
باید به قدری کوتاه باشد که در
یک نشستِ خواندن، تمام شود
و هر کلمه، باید در زمینه
هدف داستان نقش داشته باشد.
پو با رعایت درستِ این دو قانون
کاملاً خواننده را جذب می‌کند.
و در عوض تجربه‌ای خاص به او می‌دهد که
آن را وحدت تاثیر می‌نامد.
با این که داستان‌هایش ترسناک هستند، 
این تاثیر از ترس فراتر می‌رود.
داستان‌های پو، خشونت و وحشت را
برای درنوردیدن تناقضات و اسرارِ
عشق،
سوگ
و گناه به‌کار می‌برند،
در حالی که از تفسیر‌های ساده و
پیام‌های اخلاقی مشخص امتناع می‌کنند.
درعین‌حال که عناصر
ماورالطبیعه در داستان‌هایش هستند،
تاریکی واقعی که به آن می‌پردازد،
ذهن انسان و‌گرایشش به خود تباهی است.
در "قلب افشاگر" قتلی مخوف
با همدردی شدید
قاتل به قربانی رقم می‌خورد،
ارتباطی که زود به خود قاتل برمی‌گردد.
لیژیا در داستانِ "لیژیا"، پس از مرگ،
در کالبدِ همسر دوم شوهرش
به زندگی بازمی‌گردد.
یا حداقل راوی افیونی این‌طور می‌اندیشد.
و زمانی که شخصیت اول داستان "ویلیام ویلسن"
با مردی که فکر می‌کند در تعقیبش است،
با خشونت روبه‌رو می‌شود،
ممکن است فقط تصویر
خودش را در آینه دیده باشد.
پو با استفادهٔ نوآورانه‌اش از
راوی غیرقابل اعتماد،
به خواننده یک نقش فعال می‌دهد
که باید تشخیص دهد راوی اشتباه می‌کند
یا حتی در مورد وقایع مربوط
به خودش دروغ می‌گوید.
پو با این که بیشتر به‌خاطر داستان‌های
کوتاه ترسناکش شهرت دارد،
حقیقتا یکی از زیرک‌ترین
و تجربی‌ترین نویسندگان قرن نوزدهم بود.
داستان‌های کارآگاهی را
با داستان‌های "قتل در خیابان مور،"
در پی آن "راز ماری روژه"
و "نامه‌ی دزدیده شده،"
آن‌گونه که ما امروز می‌شناسیم ابداع کرد.
در هر سه، کارآگاهی است که
فقط با خواندن ماجرا نظر می‌دهد
به نام سی. اوگوست دوپَن.
که با نبوغ و نیروی فوق‌العاده
مشاهده و نتیجه‌گیری‌اش،
معما‌ها را حل و پلیس را متحیر می‌کند.
اضافه بر این‌ها، پو هَجو‌هایی بر
گرایش‌های اجتماعی و ادبی می‌نوشت
و طعنه‌هایی می‌زد که در برخویشان
از سبک علمی-تخیلی بهره می‌گرفت.
مثلا شرح سفری به ماه با بالون،
و گزارشی از زبان یک بیمار محتضر
که به خلسه هیپنوتیزمی برده شده
تا بتواند از جهان دیگر صحبت کند.
پو حتی رمان ماجراجویانه‌ای
در مورد سفر به قطب جنوب
و رساله‌ای بر فیزیک نجومی هم نگاشت،
همه این‌ها در زمانی
که پو به عنوان ویراستار کار می‌کرد
و صدها صفحه نقد کتاب و تئوری ادبیات نوشت.
سخن از آثار پو، بدون اشاره
به اشعارش، کامل نیست:
تاثیرگذار و خلسه‌وار.
معروف‌ترین اشعارش، ترانه‌های
سوگواری اوست یا به قول خودش:
" یادگاریِ محزون و بی پایان."
داستان "کلاغ سیاه" که در آن راوی
غمش را بر پرنده‌ای فرامی‌افکند
که تنها یک صدا را تکرار می‌کند،
پو را مشهور ساخت.
ولی پو بر خلاف موفقیت ادبی‌اش،
در حرفه‌اش موفقیت مالی نداشت،
و بیشترِ زندگی شخصی‌اش نیز
به تاریکی نوشته‌هایش بود.
هرگز غم فقدان مادر و همسرش
که هر دو در ۲۴ سالگی
از سل فوت کردند رهایش نکرد.
پو با اعتیاد به الکل دست به گریبان بود
و به دفعات با نویسندگان
محبوب دیگر ضدیت می‌کرد.
بیشتر شهرت پو با اقتباس‌های سستی
که بعد از مرگش از آثارش شد به دست آمد.
و اکنون، اگر می‌شد بفهمد آثارش چقدر
برای چندین نسل از نویسندگان و خوانندگان
الهام بخش و لذت آفرین بوده است،
شاید لبخندی به چهره‌اش با آن
حالت مشهورِ فکور می‌آمد.

