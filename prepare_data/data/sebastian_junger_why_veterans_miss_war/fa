
قصد دارم سوالی را بپرسم و به آن جواب بدهم
که از برخی جهات معذب کننده است.
قطعا چه غیرنظامیان و چه سربازان
در جنگ رنج می کشند.
گمان نمی کنم هیچ غیرنظامی باشد که دلتنگ
جنگی شود که بر او تحمیل شده.
من تقریبا ۲۰ سال است پوشش خبری جنگ ها را انجام می دهم
و یکی از شاخص ترین چیزها برای من
دلتنگ شدن سربازان برای جنگ است.
چطور می شود که آنها
بدترین تجربه ممکن را از سر می گذرانند،
و به خانه برمی گردد، به خانه هایشان
پیش خانواده هایشان، به کشورشان، و دلشان برای جنگ تنگ می شود؟
این یعنی چه؟ و معنایش چیست؟
باید جواب این پرسش را بدهیم،
چون در غیر این صورت،
دیگر نمی شود سربازان را بازگرداند
به مکان و جامعه ای که به آن تعلق دارند،
و به نظر من توقف جنگ نیز غیرممکن می شود،
اگر که عملکرد این مکانیسم را درک نکنیم.


مسئله این است که جنگ
دارای حقیقتی ساده و سرراست نیست،
یک حقیقت ساده و سرراست.


هر آدم سالمی از جنگ متنفر است،
از ایده جنگ بیزار است،
نمی خواهد به هیچ وجهی وارد جنگ شود،
نمی خواهد نزدیک جنگ باشد، نمی خواهد چیزی از آن بداند.
این یک واکنش عقلانی به جنگ است.
اما اگر از شما که در این سالن هستید بپرسم،
کدامتان برای رفتن به سینما
پول میدهید
و یک فیلم جنگی هالیوودی تماشا کنید،
بیشتر شما احتمالا دستتان را بالا خواهید برد.
این همان نکته پیچیده درباره جنگ است.
و باور کنید، اگر این همه آدم صلح دوست در یک اتاق
چیزی هیجان انگیز در عشق می یابند،
سربازهای ۲۰ ساله هم پیدا می کنند
سربازهایی که برای جنگ آموزش هم دیده اند، به شما قول می دهم.
این همان چیزی است که باید درک شود.


همانطور که گفتم حدود ۲۰ سال است که از جنگ گزارش می دهم،
اما فشرده ترین تجربه هایم در میدان رزم
با سربازان آمریکایی در افغانستان بود.
من در افریقا بوده ام، در خاور میانه،
در افغانستان در دهه ۹۰،
اما در سال های ۲۰۰۷ و ۲۰۰۸ با سربازان آمریکایی بود
که مواجه شدم با
یک میدان جنگ تمام عیار.
در یک دره کوچک به نام دره کورنگال بودم
در شرق افغانستان.
که شش مایل طول داشت.
۱۵۰ نیروی رزمی در آن دره بودند،
و برای مدتی، وقتی که من آنجا بودم،
تقریبا ۲۰ درصد تمامی جنگ های
کل افغانستان
در همان شش مایل اتفاق می افتاد.
صد و پنجاه نفر دست و پنجه نرم می کردند
با تقریبا یک پنجم جنگ های تمامی نیروهای ناتو
در کل افغانستان، برای چند ماه.
بسیار فشرده بود.
من بیشتر وقتم را در یک قرارگاه کوچک می گذراندم
به نام رسترپو.
این قرارگاه به نام سربازی از یگان بهداری نامگذاری شده بود
که حدود دو ماه بعد از اعزام شدنش کشته شده بود.
چند سربازخانه چوبی داشت
که به یک طرف ستیغ کوه چسبیده بودند
و گونی های خاک، سنگرها، تفنگخانه ها،
و بیست نفر آنجا بودند
از گردان دوم نیروهای رزمی.
من بیشتر وقتم آنجا بودم.
نه آب لوله کشی داشت.
نه میشد حمام کرد.
نیروها یک ماه -یک ماه آن بالا می ماندند.
حتی لباس هایشان را عوض نکرده بودند.
مشغول جنگ بودند و کار.
با همان لباس ها می خوابیدند.
هیچ وقت لباس هایشان را درنیاوردند، و در پایان ماه،
برگشتند پایین به مقر نیروها،
تا آن موقع دیگر لباس هایشان غیرقابل استفاده شده بود.
آنها را سوزاندند و لباس های نو گرفتند.
اینترنت نبود. تلفن نبود.
هیچ گونه ارتباطی با جهان بیرون وجود نداشت.
غذای پخته نبود.
هیچ چیزی نبود که
مردان جوان اغلب خوششان می آید:
نه اتومبیل، نه دختر، نه تلویزیون، نه هیچ چیز دیگر
غیر از جنگ.
جنگی که یادگرفتند دوستش بدارند.


یادم می آید یک روز، یک روز خیلی گرم بود
در بهار،
و شاید چند هفته ای می شد
که از جنگ خبری نبود.
معمولا قرارگاه مورد حمله قرار می گرفت،
و چند هفته ای می شد که خبری از جنگ نبود،
و همه کلافه شده بودند
از شدت بیکاری و گرما.
یادم می آید که ستوان داشت از کنارم رد می شد
در حالی که پیراهنش را درآورده بود.
هوا بیش از حد گرم بود.
همانطور که بدون پیراهن داشت رد می شد زیر لب می گفت،
«خدایا، ای کاش امروز یک نفر بهمون حمله کند.»
در این حد حوصله شان سررفته بود.
این هم بخشی از جنگ است، ستوانی که می گوید،
«کاش یک اتفاقی بیافتد
چون داریم دیوانه می شویم.»


برای فهم آن،
آدم باید، برای یک لحظه،
از نظر اخلاقی به جنگ فکر نکند—
که البته امر خیلی مهمی است—
اما برای یک لحظه، از دید اخلاق به آن نگاه نکنید،
از دیدگاه روانی به آن فکر کنید،
بگذارید ببینیم چه اتفاقی در مغز می افتد
وقتی که آدم در جنگ است.
اول از همه، این تجربه
بسیار نامانوس و غیرعادی است.
چیزی نبود که من انتظارش را داشتم.
معمولا، آدم نمی ترسد.
من در جنگ خیلی می ترسم،
اما اغلب وقتی وسط ماجرا بودم
نمی ترسیدم.
قبل از میدان جنگ خیلی وحشت می کردم
و بعد از آن هم فوق العاده دچار وحشت می شدم،
و ترس و وحشتی که بعد از جنگ می آید ممکن است تا سال ها بماند.
طی شش سال تیر نخوردم،
ولی امروز صبح ناگهان از خواب پریدم
با این کابوس که از هواپیمایی دارد به من شلیک می شود،
شش سال بعد.
من هیچ وقت هدف حمله شلیک از هواپیما نبوده ام،
اما کابوسش را می دیدم.
زمان کند می شود.
آدم دچار این دید تونلی عجیب می شود.[حالتی از کم شدن میدان دید مانند اینکه شیءای را از درون یک تونل طویل ببیند. ]
بعضی جزئیات را با دقت بسیار بسیار بسیار بالا می بیند،
و بعضی چیزها را اصلا نمی بیند.
این یک نوع خفیف کورمغزی است.
اتفاقی که در مغز می افتد این است که
مقدار زیادی آدرنالین
در سیستم بدنتان ترشح می شود.
مردان جوان زحمت زیادی می کشند
تا این تجربه را کسب کنند.
که به آدم القا می شود.
و از طرف هورمون ها نیز پشتیبانی می شود.
نرخ مرگ و میر مردان جوان در جامعه
شش برابر زنان جوان است
که از خشونت و تصادفات ناشی شود،
یعنی همان کارهای احمقانه‌ای که از مردان جوان سر می‌زند:
پریدن از جاهایی که نباید،
آتش زدن چیزهایی که نباید آتششان زد،
مقصودم را که متوجه می‌شوید.
نرخ مرگ آنان شش برابر
بزرگتر از نرخ مرگ زنان جوان است.
از نظر آماری، شما به عنوان یک پسر نوجوان
به اندازه بودن در واحد آتش‌نشانی
و یا اداره پلیس در بیشتر شهرهای آمریکا امنیت خواهید داشت
تا این که در خیابان‌های شهرتان قدم بزنید
و دنبال کاری برای انجام دادن بگردید،
از نظر آماری.


تصور کنید که این وضع در میدان رزم به چه شکلی است.
در رسترپو، همه کسانی که آنجا بودند تقریبا تا پای مرگ رفتند،
از جمله خودم،
از جمله دوست خوبم تیم هترینگتون،
که بعدا در لیبی کشته شد.
افرادی بودند که
یونیفرم های سوراخ سوراخ از گلوله به تن داشتند،
گلوله‌هایی که پارچه را پاره کرده بود
و به بدنشان نرسیده بود.


یک روز صبح روی گونی های پر از خاک سنگر تکیه داده بودم،
همه چیز آرام بود و حال و هوای کرختی حاکم بود،
که انگار مشتی سنگریزه به یک سوی صورتم پاشیده شد،
و انگار به یک طرف صورتم خورد.
یک چیزی به یک طرف صورتم خورد و نمی دانستم که چیست.


باید بدانید که گلوله
با سرعت خیلی بیشتری نسبت به صدا حرکت می کند،
پس اگر کسی به شما شلیک کند
از چند صد متر آن طرف تر،
گلوله یا از بیخ گوشتان رد می شود، یا قطعا به شما اصابت می کند،
حدود نیم ثانیه زودتر از آن که صدایش برسد.
من احساس کردم مشتی شن روی صورتم پاشیده شد.
نیم ثانیه بعد صداش را شنیدم ... دا دا دا دا دا .
مسلسل بود.
دور اول، موج اول بود از
تبادل آتشی یک ساعته.
اتفاقی که افتاد این بود که گلوله
گلوله از دو سه اینچی بیخ گوشم رد شد
مجسم کنید، فکرش را بکنید، همانطور که من خیلی بهش فکر کردم
به آن زاویه انحرافی فکر کنید که زندگیم را نجات داد.
از ۴۰۰ متری، فقط با فاصله سه اینچ از من رد شد.
فقط به ریاضی اش فکر کنید.
همه بچه های آن بالا،
تجربه مشابهی دارند
دست کم یک بار، اگر نه بارها
پسرها برای یک سال آن بالا می مانند.
بعد برمی گردند.
بعضی شان از ارتش رفتند
و با مشکلات روانی فراوان به خانه برگشتند.


بعضی در ارتش ماندند
و کم و بیش از نظر روانی وضعشان خوب بود.
من بخصوص با فردی به اسم برندن اوبرن نزدیک بودم.
هنوز دوستان خیلی خوبی هستیم.
او برگشت به آمریکا. از ارتش آمد بیرون.
یک شب میهمانی شام داشتم.
او را هم دعوت کردم.
و او با یک خانم شروع کرد به صحبت کردن،
با یکی از دوستانم،
آن خانم می دانست که آنجا (در جنگ) چقدر اوضاع سخت است،
به او گفت: «برندن،
واقعا چیزی هست که دلت برایش تنگ شده باشد
آنجا در افغانستان، در جنگ؟»
او برای مدتی طولانی فکر کرد،
و بالاخره گفت: «خانم، دلم برای تقریبا همه چیزش تنگ شده.»
و او از جمله افرادی است که دچار شدیدترین بحران های روحی بود
که من از جنگ می شناسم.»
«خانم، دلم برای تقریبا همه چیزش تنگ شده.»


از چی حرف می زند؟
او جمع مردم گریز و ضد اجتماع نیست.
دلش برای کشتن آدم ها تنگ نشده.
دیوانه نیست. دلش برای هدف گلوله قرارگرفتن
و مشاهده کشته شدن رفقایش تنگ نشده.
آن چیزی که دلتنگش است چیست؟ باید به این سوال پاسخ دهیم.
اگر بخواهیم جلوی جنگ را بگیریم، باید به این سوال جواب دهیم.


به نظر من آن چیزی که او دلتنگش بود، حس برادری است.
به نوعی، او دلتنگ بود برای
نقطه مقابل کشتن.
او دلتنگ بود برای ارتباط
با مردان دیگری که همراهشان بود.
حالا، برادری مفهوم متفاوتی از دوستی دارد.
دوستی در جامعه شکل می گیرد.
هر چه بیشتر کسی را دوست دارید،
بیشتر میل دارید برایش مایه بگذارید.
برادری ربطی ندارد به این که
آدم چه حسی نسبت به یک فرد دیگر دارد.
برادری توافقی دوجانبه در یک گروه است
که فرد رفاه گروه،
و امنیت تمامی افراد گروه را
مقدم بر خودش قرار می دهد.
در واقع، می گویید،
«این افراد را بیش از خودم دوست دارم.»


برندن سرگروه بود
و فرمانده سه نفر بود،
بدترین اتفاقی که در افغانستان افتاد—
بارها و بارها تا مرز کشته شدن رفت.
عین خیالش نبود.
بدترین چیزی که در افغانستان برایش رخ داد
این بود که سر یکی از مردانش تیر خورد
که کلاه خود سرش بود و پرتش کرد.
فکر کردند که مرده.
این در میانه یک آتشباری تمام عیار بود.
و کاری از دست کسی بر نمی آمد، یک دقیقه بعد،
کایل استاینر پا شد و نشست
انگار که از مرگ برگشت،
چون به هوش آمده بود،
گلوله فقط پرتش کرده بود.
به کلاهش خورده بود.
یادش مانده بود
—همان موقعی که نیمه بیهوش بود،
افراد دور و برش می گفتند،
«سر استاینر تیر خورده. استینر مرده.»
و با خودش فکر می کرد: «من نمرده ام.»
و بعد پا شد و نشست.
و برندن بعد از آن فهمید
که قادر نیست از مردانش محافظت کند،
و آن تنها باری در افغانستان بود که او گریست،
وقتی که این را فهمید.
این برادری است.


که تازگی هم کشف نشده و همواره بوده.
احتمالا بسیاری از شما «ایلیاد» را خوانده اید.
مطمئنا آشیل حاضر بود زندگی اش را به خطر بیاندازد
یا زندگی اش را بدهد تا رفیقش پاتروکلوس را نجات دهد.
در جنگ دوم جهانی، داستان های فراوانی هست
از سربازان مجروحی که،
به بیمارستان صحرایی منتقل می شدند،
که جیم می شدند،
از پنجره در می رفتند، یا از در بیرون می خزیدند،
زخمی بودند اما جیم می شدند،
تا به خط مقدم برگردند
تا برگردند آن جا پیش برادرهایشان.
پس به برندن که فکر می کنید،
در واقع دارید به همه سربازان فکر می کنید
داشتن چنین تجربه ای، چنین ارتباطی،
در یک گروه کوچک،
جایی که ۲۰ نفر دیگر را،
از برخی جهات بیش از خودشان دوست دارند،
آدم با خودش می گوید چقدر می تواند عالی باشد، تصور کنید،
آن ها این سعادت را دارند که یک سالی آن را تجربه کنند،
بعد به خانه می آیند،
و به جامعه برمی گردند
درست مثل بقیه ما،
بدون آن که بدانند روی چه کسی می توانند حساب کنند،
بدون آن که بدانند چه کسی دوستشان دارد، چه کسی را می توان دوست داشت،
بدون آن که بدانند کسانی که می شناسند
اگر پایش برسد حاضرند برایشان چه کنند.
این وحشتناک است.
در مقایسه با این،
جنگ، از نظر روانی، از برخی جهات، آسان است،
در مقایسه با آن بیگانگی.
همین است که دلشان برای جنگ تنگ می شود،
و این همان چیزی است که باید درک کنیم
و در جامعه مان فکری به حالش کنیم.


خیلی متشکرم.


(تشویق حاضران)

