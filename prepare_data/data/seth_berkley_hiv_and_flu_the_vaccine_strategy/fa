
نگران هستید که چه چیزی
شما را خواهد کشت؟
بیماری‌های قلبی، سرطان،
تصادف با ماشین‌؟
بیشتر ما نگران چیزهایی هستیم
که نمی‌توانیم کنترل کنیم،
مثل جنگ، تروریسم،
زلزله‌ غم‌انگیزی که در‌ هائیتی رخ داد.
اما چه چیزی واقعا انسانیت را تهدید می‌کند؟
چند سال قبل پروفسور واکلاو اسمیل
تلاش کرد تا احتمال وقوع
بلایای ناگهانی را محاسبه کند که
برای تغییر تاریخ بحد کافی بزرگ هستنند.
اسمش را گذاشت،
«گسست‌های بسیار مهلک»،
به این معنی که آنها می‌توانند
در ۵۰ سال آینده
حداقل ۱۰۰ میلیون نفر را بکشند.
او احتمال جنگ جهانی دیگری را در نظر گرفت،
یک فوران عظیم آتشفشانی،
حتی برخورد یک سیارک را به زمین.
اما او احتمال وقوع یک رویداد خاص را
بالاتر از همه چیز قرار داد
احتمالی نزدیک به ۱۰۰ درصد،
و آن همه‌گیری جهانی آنفلوانزای حاد است.
ممکن است فکر کنید که آنفلوانزا
فقط سرماخوردگی شدید است،
اما این مرض می‌تواند حکم اعدام باشد.
هر ساله ۳۶ هزار نفر در ایالات متحده
به دلیل آنفلوانزای فصلی می‌میرند.
در جهان در حال توسعه، 
داده‌ها سطحی‌تر هستند
اما تعداد تلفات مرگ
قطعا بالاتر است.
می‌دانید، مشکل این است که اگر
این ویروس گه‌گاه
جهش ناگهانی شدید پیدا کند،
در واقع به یک ویروس جدید بدل می‌شود
و بعد مرض همه‌گیر می‌شود.


در ۱۹۱۸ ویروس جدیدی پیدا شد
که بین ۵۰ تا ۱۰۰ میلیون نفر را کشت.
بیماری مانند آتشی بزرگ پخش شد
و برخی درعرض چند ساعت
از بروز علائم جان دادند.
آیا امروزه ایمن‌تر هستیم؟
خب، به نظر می‌رسد که ما
امسال از همه‌گیری مرگباری
قِسِر دررفته‌ایم
که بیشتر ما نگرانش بودیم.
اما این تهدید می‌تواند
هر زمان باز ظاهر شود.
خبر خوب این است
که ما در مقطعی از زمان هستیم
که علم، فناوری، و جهانی‌ شدن
هم‌ راستا می‌شوند
تا امکانی بی‌سابقه پدید آید:‌
امکان ساختن تاریخ
از طریق جلوگیری از بیماری‌های مسری
که هنوز هم موجب یک پنجم از همه مرگ‌ ومیر
و مصیبت‌های بی‌شمار روی زمین می‌شود.
ما می‌توانیم این را انجام دهیم.
امروزه جلوی میلیون‌ها مرگ را
با واکسن‌های موجود می‌گیریم.
و اگر این را برای افراد بیشتری میسر کنیم،
قطعا می‌توانیم جان‌های بیشتری را
نجات دهیم.
اما با واکسن‌های جدید یا بهتر
برای مالاریا، سل، اچ‌آی‌وی،
ذات‌الریه، اسهال، آنفلوانزا،
توانستیم به رنجی پایان دهیم
که از روز ازل روی زمین بوده است.


پس برای شما از خوبی واکسن‌ها می‌گویم.
اما در ابتدا، باید اهمیت آن را توضیح دهم.
چون واکسن، قدرت واکسن‌ها،
حقیقتا به زمزمه شبیه است.
وقتی اثر می‌کنند تاریخ‌ساز می‌شوند،
اما بعد از مدتی
چیزی از آنها نمی‌شنوید.
برخی از ما به اندازه کافی مسن هستیم
که یک جای زخم گرد کوچک
از تلقیحی که در کودکی دریافت کردیم
روی بازوی‌مان باشد.
اما آخرین باری که نگران آبله بودید کی بود؟
بیماری‌ای که نیم میلیارد نفر را 
در قرن گذشته از پا درآورد
و دیگر وجود ندارد.
یا فلج اطفال؟ چند نفر از شما ریه آهنی را 
یادتان است؟
ما دیگر صحنه‌هایی از این قبیل را
به دلیل وجود واکسن‌ها نمی‌بینیم.


خوب، این جالب است
زیرا بیش از ۳۰ بیماری وجود دارد
که اکنون با واکسن قابل درمان است،
اما هنوز با چیزهایی مانند اچ‌آی‌وی 
و آنفلوانزا تهدید می‌شویم
دلیلش چیست؟
خب، یک راز کوچک مخفی در میان است.
تا همین اواخر، ما مجبور نبودیم بدانیم
که یک واکسن دقیقا چگونه کار می‌کند.
جوابش را از طریق آزمون‌ و خطاهای
قدیمی می‌دانستیم.
پاتوژن را گرفته و تغییرش دادید،
آن را به فردی یا حیوانی تزریق کردید
و دیدید که چه اتفاقی افتاد.
این برای اکثر پاتوژن‌ها به خوبی جواب داد،
به ویروس‌های موذی مثل آنفلوآنزا 
تا حدی جواب داد،
اما روی اچ‌آی‌وی که انسان‌ها در مقابلش،
هیچ مصونیت طبیعی ندارند مطلقا بی‌اثر بود.


پس بیایید ببینیم که
واکسن‌ها چطور کار می‌کنند.
آنها اساسا یک مخزن ایجاد می‌کنند
متشکل از تسلیحاتی برای سیستم ایمنی شما
که می‌توانید هنگام ضرورت اعزامشان کنید.
حال، هنگامی که یک عفونت ویروسی می‌گیرید،
معمولا چند روز یا چند هفته طول می‌کشد
تا بدن شما با تمام قوا
در مقابلش بجنگد،
و این ممکن است زیادی دیر باشد.
هنگامی که شما مصونیت قبلی دارید،
یعنی نیروهایی را در بدن دارید
که قبلا آموزش دیده‌اند
تا دشمنان خاص را تشخیص و شکست دهند.
این نحوه عملکرد واکسن است.
حال بیایید به ویدئویی نگاه کنیم
که برای اولین بار اینجا در TED
نمایش می‌دهیم
درباره این که یک واکسن موثراچ‌آی‌وی
ممکن است چطور عمل کند.


(موسیقی)


گوینده: واکسن از قبل به بدن یاد می‌دهد
که چطور یک مهاجم خاص را
شناسایی و خنثی کند.
بعد از نفوذ اچ‌آی‌وی به موانع مخاطی بدن،
سلول‌های ایمنی بدن را آلوده می‌کند
تا همانند‌سازی کند.
مهاجم توجه نیروهای خط مقدم
سیستم ایمنی را جلب می‌کند.
سلول‌های دندانه‌ای یا ماکروفا‌ژها
ویروس را احاطه کرده و قطعات آن را
نمایش می‌دهند.
سلول‌های خاطره‌ی تولید شده
توسط واکسن اچ‌آی‌وی
موقعی که توسط سربازان خط مقدم
از حضور اچ‌آی‌وی مطلع می‌شوند 
فعال می‌شوند.
این سلول‌های خاطره بلافاصله
سلاحی را که دقیقا مورد نیاز است
اعزام می‌کنند.
سلول‌های خاطره «ب» به سلول‌های
پلاسما تبدیل می‌شوند،
که باعث تولید گروه انبوه
آنتی‌بادی‌های خاص می‌شود
که به اچ‌آی‌وی می‌چسبند
تا از آلودگی سلول‌ها جلوگیری کنند،
و همزمان لشکر سلول‌های کشنده «ت»
سلول‌هایی را جستجو کرده و می‌کشند
که به اچ‌آی‌وی آلوده شده‌اند.
ویروس شکست خورده است،
بدون واکسن،
این پاسخ‌ها بیش از یک هفته طول می‌کشیدند.
تا این زمان، نبرد علیه اچ‌آی‌وی
محکوم به شکست بود.


سث برکلی: ویدیوی جالبی بود، اینطور نیست؟
آنتی‌بادی‌هایی که در این ویدئو دیدید،
در عمل همان‌هایی هستند که باعث 
موثر بودن اکثر واکسن‌ها می‌شوند.
بنابراین پرسش واقعی این است:
چگونه اطمینان حاصل کنیم 
که بدن شما
دقیقا آنتی‌بادی‌هایی را تولید می‌کند
که علیه آنفلوانزا و اچ‌آی‌وی نیاز داریم؟
چالش اصلی هر دو این ویروس‌ها
این است که آنها همیشه در حال تغییرند.
پس بیایید نگاهی به ویروس آنفلوانزا بکنیم.
در این نمایش ویروس آنفلوانزا
این میخ‌های چند رنگ همان چیزی است که
برای آلوده کردن شما به کار می‌گیرد.
و همچنین، آنچه آنتی‌بادی‌ها
استفاده می‌کنند، دسته‌ای است
که اساسا ویروس را جذب و خنثی می‌کند.
وقتی اینها جهش می‌کنند شکلشان عوض می‌شود،
و آنتی‌بادی‌ها دیگر نمی‌دانند
دنبال چه می‌گردند.
به همین دلیل است که هر سال
ممکن است نوع اندکی متفاوت 
از آنفلوآنزا را بگیرید.
همچنین به همین دلیل است که در بهار،
باید بهترین حدس را بزنیم
که در سال آینده کدام یک 
از سه نوع آنفلوآنزا شایع می‌شود،
تا آن را در یک واکسن جمع کنیم
و سریع برای فصل پاییز تولیدش کنیم.


حتی بدتر از آن،
رایج ترین آنفوآانزا
— آنفلوآنزای نوع «آ» —
حیواناتی را هم آلوده می‌کند
که در فاصله نزدیک
به انسان‌ها زندگی می‌کنند،
و این ویروس‌ها می‌توانند
در این حیوانات بازترکیب شوند.
علاوه بر این، پرندگان آبزی وحشی
ناقل تمام گونه‌های شناخته شده
از آنفلوآنزا هستند.
بنابراین، وضعیت از این قرار است:
در سال ۲۰۰۳،
ما یک ویروس H5N1 داشتیم
که از چندین مورد جداگانه از پرندگان
به انسان منتقل شد
با میزان مرگ و میر۷۰ درصد.
حالا، خوشبختانه، این ویروس خاص
هرچند در آن زمان بسیار ترسناک بود،
از شخص به شخص دیگر
خیلی راحت منتقل نشد.
تهدید H1N1 امسال
یک ترکیب انسانی طیوری و خوکی بود
که در مکزیک بوجود آمد.
این یکی به راحتی منتقل شد،
اما، خوشبختانه، بسیار خفیف بود.
و خب، به قول معروف
شانس با ما یار هستش
اما می‌دانید، یک پرنده وحشی دیگر می‌توانست
در هر زمان پرواز کند.


حالا بیاید به اچ‌آی‌وی نگاه کنیم.
به اندازه آنفلوانزا متغیر است،
اچ‌آی‌وی باعث می‌شود
آنفلوانزا مانند صخره جبل‌الطارق شود.
ویروسی که ایدز را ایجاد می‌کند
تکان دهنده‌‌ترین پاتوژنی است
که دانشمندان تا به حال
با آن برخورد داشتند.
ویرویس آن وحشیانه جهش می‌کند،
دام‌هایی برای فرار از سیستم ایمنی دارد،
به بسیاری از سلول‌هایی که سعی دارند
با آن مبارزه کنند حمله می‌کند
و به سرعت خودش را
در ژنوم شما مخفی می‌کند.
در اینجا اسلایدی هست ناظر بر
تغییرات ژنتیکی آنفلوآنزا
و مقایسۀ آن با ویروس اچ‌آی‌وی،
که هدفی بسیار وحشی‌تر هست.
در ویدیو چند لحظه قبل،
خیزش ناوگان جدیدی از ویروس‌ها
از سلول‌های آلوده را دیدید.
اکنون متوجه شدید که در یک
فرد تازه آلوده شده،
میلیون‌ها از این کشتی‌ها وجود دارد:
هر یک فقط کمی متفاوت است.
پیدا کردن یک سلاح که همه آنها را شناخته
و همه آنها را غرق کند
کار را بسیار سخت‌تر می‌کند.


حالا، ۲۷ سال پس از زمانی که اچ‌آی‌وی
به عنوان علت ایدز شناخته شد،
ما داروهای بیشتری را برای درمان ایدز
نسبت به سایر ویروس‌های دیگر
به ارمغان آورده‌ایم.
این داروها درمان نیستند،
اما یک پیروزی عظیم علمی هستند
زیرا تلقی برابری تشخیص اچ‌آی‌وی
با حکم مرگ را باطل کردند،
حداقل برای کسانی که می‌توانند به
این داروها دسترسی پیدا کنند.
اما تلاش برای تولید واکسن
کاملا متفاوت است.
شرکت‌های بزرگ از این موضوع دور شدند
زیرا فکر می‌کردند علم آن بسیار دشوار بود
و واکسن‌ها از لحاظ کسب‌وکار
ضعیف دیده می‌شدند.
بسیاری فکر می‌کردند که ساخت
واکسن ایدز غیر ممکن است،
اما امروز شواهد به ما چیزی دیگر می‌گوید.


در سپتامبر،
یافته‌های غافلگیرانه
اما هیجان‌انگیزی داشتیم
از آزمایش‌های بالینی که در
تایلند اتفاق افتاد.
برای اولین بار، ما یک واکسن ایدز
دیدیم که در انسان کار می‌کرد —
با این حال، خیلی ملایم —
و این واکسن خاص
تقریبا ده سال پیش ساخته شد.
حالا مفاهیم جدید و تست زودهنگام
نوید نتایج بهتری را
در بهترین مدل‌های حیوانی به ما می‌دهد.
اما در چند ماه گذشته، محققان همچنین
چندین آنتی‌بادی خنثی‌کننده
گسترده جدید را
از خون فرد آلوده به ویروس جدا کرده‌اند.
حالا این چه معنی می‌دهد؟
ما پیشتر دیدیم که اچ‌آی‌وی
بسیار متغیر است،
و اگر یک آنتی‌بادی خنثی‌کننده گسترده
به آن بچسبد
انواع مختلفی از ویروس را
غیر فعال می‌کند.
اگر این آنتی‌بادی‌ها را بگیرید
و آنها را
در بهترین مدل‌های 
میمونی‌مان قراردهید
آنها باعث محافظت کامل در برابر
بیماری می‌شوند.
بعلاوه، این محققان
محل‌های جدیدی را
در ویروس اچ‌آی‌وی یافتند
که آنتی‌بادی‌ها می‌توانند
به آنجا بچسبند،
و آنچه در مورد این نقطه بسیار ویژه است
این است که این نقطه در طی جهش ویروس
بسیار کم تغییر می‌کند.
مثل این است که در هر دوره
که ویروس لباس‌هایش را عوض می‌کند،
باز هم جوراب‌های قبلی‌اش را می‌پوشد
و اکنون کار ما این است که مطمئن شویم
بدن واقعا از این جوراب‌ها متنفر می‌شود.


بنابراین آنچه که داریم یک موقعیت است.
نتایج تایلندی‌ها به ما می‌گوید
ما می‌توانیم یک واکسن ایدز ایجاد کنیم،
و یافته‌های آنتی‌بادی به ما می‌گوید
که چگونه می‌توانیم
این کار را انجام دهیم
این استراتژی، با انجام فرایندی معکوس
از یک آنتی‌بادی یک واکسن کاندید می‌سازد،
که پیش از این در تحقیقات واکسن‌سازی
انجام نشده است.
نام این راهبرد
واکسن‌شناسی معکوس است
و مفاهیم آن بسیار فراتر از
صرفا ویروس اچ‌آی‌وی است.
خب به این شکل به آن فکر کنید.
ما این آنتی‌بادی‌های جدید را که
شناخته‌ایم در دست داریم،
و می‌دانیم که آنها به بسیاری
از انواع تغییرات ویروس می‌چسبند.
می‌دانیم که آنها باید بر روی بخش خاصی
چسبانده شوند،
بنابراین اگر بتوانیم ساختار دقیق آن بخش
را مشخص کنیم،
و آن را وارد واکسن کنیم،
امیدواریم که بتوانیم
به سیستم ایمنی بدنتان بفهمانیم
که این آنتی‌بادی‌های مناسب را تولید کند.
و این یک واکسن جهانی اچ‌آی‌وی
ایجاد خواهد کرد.
حالا، این کار ساده‌تر از آنچه هست
به نظر می‌رسد
به این دلیل که ساختار در واقع بیشتر شبیه
این نمودار آبی آنتی‌بادی است
که به آن محل انقیاد زرد متصل شده،
وهمان طور که در تصویر می‌بینید،
این ساختارهای سه بعدی
برای کار کردن بسیار سخت‌تر است.
اگر شما دوستان ایده‌هایی برای کمک به
ما در حل این دارید،
دوست داریم در مورد آن بشنویم.


اما، می‌دانید، تحقیقاتی که 
روی اچ‌آی‌وی رخ داده است اکنون
به نگرشی نوآورانه در بیماری‌های دیگر
کمک کرده است.
خب، به عنوان مثال،
یک شرکت زیست‌فناوری
اکنون آنتی‌بادی خنثی‌کننده گسترده
ضد آنفلوآنزا را به همراه
هدف جدید آنتی‌بادی در این ویروس یافته است.
آنها در حال حاضر یک مخلوط ایجاد می‌کنند —
مخلوط آنتی‌بادی — که می‌تواند برای درمان
موارد شدید و قدرتمند آنفلوانزا
مورد استفاده قرار گیرد.
آنها می‌توانند در بلند مدت،
از واکسن‌شناسی معکوس
برای ساخت واکسن
پیشگیری آنفلوانزا استفاده کنند.
خب، واکسن‌شناسی معکوس فقط 
یک تکنیک هست در محدوده‌ی آنچه
طراحی‌واکسن منطقی نامیده می‌شود.


بگذارید مثال دیگری را به شما نشان دهم.
ما قبلا در مورد گیرنده H و N
در سطح ویروس آنفلوانزا صحبت کردیم.
به این برآمدگی‌های کوچک متفاوت توجه کنید.
اینها عمدتا از دید
سیستم ایمنی پنهان هستند.
حالا معلوم شده است که این نقاط نیز
زمانی که ویروس جهش می‌کند
خیلی تغییر نمی‌کنند.
اگر شما بتوانید این نقاط را با
آنتی‌بادی‌های خاص فلج کنید،
می توانید تمام نسخه‌های
آنفلوآنزا را فلج کنید.
تا کنون آزمایش‌های حیوانی نشان می‌دهد که
چنین واکسنی می‌تواند از بیماری شدید
جلوگیری کند.
اگرچه ممکن است به یک مورد خفیف مبتلا شوید.
پس اگر این روش در انسان کار کند،
داریم راجع به
یک واکسن آنفلوانزای جهانی حرف می‌زنیم،
که نیازی به تغییر سالیانه ندارد
و خطر مرگ را برطرف می‌کند.
پس واقعا می‌شود به آنفلوانزا،
به عنوان سرماخوردگی بد فکر کنیم.


البته، بهترین واکسن قابل تصور
فقط زمانی ارزشمند است که ما آن را
به همه کسانی که به آن نیاز دارند
گسترش دهیم.
بنابراین برای انجام این کار، ما باید
طراحی واکسن هوشمند را با روش‌های
تولید هوشمند
و البته روش‌های تحویل هوشمند، ترکیب کنیم.
خب می‌خواهم که به چند
ماه پیش فکر کنید.
در ماه ژوئن، سازمان جهانی بهداشت
اولین همه‌گیری جهانی آنفلوآنزا را
در ۴۱ سال گذشته اعلام کرد.
دولت ایالات متحده متعهد شد
تا ۱۵ اکتبر ۱۵۰ میلیون دوز واکسن را
برای فصل ابتلا به آنفلوانزا تولید کند.
واکسن‌ها به کشورهای در حال توسعه
وعده داده شدند.
صدها میلیون دلار صرف شده
و برای تسهیل تولید واکسن روانه شد.
خب چه اتفاقی افتاد؟


خب، ما نخستین بار
در ابتدای دهه ۱۹۴۰
نحوه ساخت واکسن آنفلوآنزا،
و چگونگی تولید آن را
متوجه شدیم.
این روند آهسته و زمانبر بود
که بستگی به تخم‌مرغ داشت،
میلیون‌ها تخم‌مرغ نطفه‌دار.
ویروس‌ها فقط در موجود زنده رشد می‌کنند،
و به همین دلیل معلوم شد که برای آنفلوآنزا
تخم مرغ کاملا خوب جواب می‌داد.
برای اکثر سویه‌ها، می‌توانستید
یک یا دو دوز واکسن
در هر تخم داشته باشید.
خوشبختانه،
ما در عصر پیشرفت‌های زیست‌پزشکی
بسیار پر جنب و جوش زندگی می‌کنیم.
بنابراین امروز،
ما واکسن آنفلوآنزای خود را —
از تخم‌مرغ می‌گیریم،
(خنده)
صدها میلیون تخم‌مرغ.
تقریبا هیچ چیز تغییر نکرده است.
سیستم قابل اعتماد است
اما مشکل این است که شما هرگز نمی‌دانید
که سویه چگونه رشد می‌کند
امسال سویه آنفلوانزای خوکی
به صورت ضعیف در محصولات ابتدایی رشد کرد:
اساسا ۰٫۶ دوز در هر تخم مرغ.
خب در اینجا یک سوال نگران کننده وجود دارد.
اگر این پرنده وحشی دوباره پرواز کند چه؟
شاید یک سویه طیوری را ببینید
که جمعیت مرغ‌های پرورشی را آلوده می‌کند،
آنوقت برای واکسن‌هایمان تخم‌مرغی نداریم.
پس، دن[باربر] (آشپز معروف)، اگر
میلیاردها کپسول گوشت مرغ
برای پرورش ماهی‌ت می‌خواهی،
من می‌دانم از کجا آن را تأمین کنی.
بنابراین امروز، جهان می‌تواند
۳۵۰ میلیون دوز واکسن آنفلوانزا
را برای سه سویه تولید کند،
و می‌توانیم آن را به حدود ۱٫۲ میلیارد
دوز افزایش دهیم
اگر بخواهیم تنها یک سویه را مثلا
آنفلوانزای خوکی را هدف قرار دهیم.
اما این فرض می‌شود که کارخانه‌های ما
دایم مشغول کارند،
زیرا در سال ۲۰۰۴،
تولید ایالات متحده به نصف کاهش یافت
فقط بخاطر آلوده شدن یک کارخانه.
و این فرایند هنوز بیش از
نصف سال زمان می‌برد.


خب آیا ما نسبت به سال
۱۹۱۸ آماده‌تر هستیم؟
خب، با فناوری‌های جدید
در حال ظهور امروزه،
امیدوارم بتوانیم بطور قطعی بگوییم، «بله».
تصور کنید می‌توانستیم
واکسن آنفلوانزای کافی را
برای هر کسی در سراسر جهان
با نصف هزینه امروزی در ایالات متحده
تولید کنیم.
با طیف وسیعی از فناوری‌های جدید،
این کار شدنی است.
در اینجا یک مثال می‌زنم:
شرکتی که در آن مشغول هستم
قطعه خاص از گیرنده اچ آنفلوانزا پیدا کرده
که سیستم ایمنی بدن را تحریک می‌کند.
اگر شما این را بریده و آن را
به دم یک باکتری متفاوت متصل کنید،
که پاسخ ایمنی شدیدی ایجاد می‌کند،
آنها یک جنگنده قدرتمند
ضد آنفلوانزا ایجاد کرده‌اند
این واکسن بسیار کوچک است
و می‌تواند در یک باکتری رایج
مثل E. coli رشد کند.
حالا، همانطور که می‌دانید،
باکتری‌ها به سرعت تولید مثل می‌کنند —
مثل درست کردن ماست است —
و بنابراین می‌توانیم در چند کارخانه،
ظرف مدت چند هفته،
بدون هیچ تخم مرغی و
با کسری از هزینه روش‌های فعلی
واکسن آنفلوانزای خوکی را
به اندازه کافی تولید کنیم.


(تشویق)


خب‌ اینجا‌ مقایسه‌‌ای هست بین چند مورد
از این فناوری‌های جدید‌ واکسن‌.
و‌ جدا از افزایش‌ قابل‌ توجه تولید
و‌ صرفه‌‌جویی‌‌ عظیم‌ در‌ هزینه‌ها —
مثلا روش ای‌کولای که‌ صحبت‌ کردم —
به‌ زمان‌ ذخیره‌‌ شده‌ نگاه کنید:
همان مقدار زندگی‌ می‌تواند‌‌ نجات‌ یابد.
جهان‌ در‌ حال‌ توسعه‌،
که‌ اغلب از‌ جریان فعلی‌ جا مانده،
توانایی‌ این‌ فناوری‌های
جایگزین‌ را‌ می‌بیند
و‌ غرب‌ را‌ پشت سر می‌گذارد.
هند، مکزیک‌ و‌ دیگران
در‌ حال‌ حاضر‌ واکسن‌های‌ آزمایشی‌
آنفلوانزا‌ را‌ تولید‌ می‌کنند.
و ممکن‌ است‌ اولین‌ مکانی‌ باشند‌
که‌ کاربرد‌ واکسن‌ را‌ در آن ببینیم.
چون‌ که‌ این‌ فناوری‌ها‌ بسیار‌ کارآمد‌
و‌ نسبتا‌ ارزان‌ هستند،
اگر بتوانیم چگونگی تأمین آنها را پیدا کنیم
میلیاردها‌ نفر‌ می‌توانند‌ 
به‌ واکسن‌های‌ نجات‌بخش دسترسی‌ پیدا‌ کنند


حالا‌‌ فکر‌ کنید‌ که‌ این‌ ما‌ را‌
به‌ کجا‌ می‌برد.
بیماری‌های‌ جدید‌ مسری
هر‌ چند سال‌ یک‌ بار‌
ظاهر‌ می‌شوند
یک‌روز،‌ شاید‌ به‌ زودی
ما ویروسی خواهیم‌ داشت‌ که‌ همه‌ 
ما‌ را تهدید‌ می‌کند.
آیا به‌ اندازه‌ کافی‌ سریع‌
واکنش‌ نشان خواهیم داد
قبل از اینکه میلیون‌ها نفر بمیرند؟
خوشبختانه، آنفلوآنزای‌ امسال‌
نسبتا‌ خفیف‌ بود.
من‌ می‌گویم،‌ «خوشبختانه»
به‌ این‌ دلیل‌ که‌ تقریبا‌ هیچکس‌
در‌ جهان‌ در‌ حال‌ توسعه
واکسینه نشده‌ بود‌.
بنابراین‌ اگر‌ پیش‌بینی‌های‌ سیاسی‌ 
و‌ مالی‌ را‌
برای سرمایه‌گذاری‌های‌مان‌ حفظ کنیم.
ما‌ این‌ ابزارها‌ و‌ روش‌های‌ جدید‌‌
واکسن‌شناسی را‌ به کار‌ خواهیم‌ گرفت
و‌ با‌ استفاده‌ از‌ این‌ ابزار‌ 
می‌توانیم‌‌
واکسن‌ کافی‌ برای‌ هر‌کسی را با‌ هزینه‌
کم‌ تولید کنیم
و از‌ زندگی‌ پر‌بار سالم‌ اطمینان‌
حاصل‌ کنیم.
دیگر‌ آنفلوانزا‌ نباید‌ نیم‌ میلیون‌نفر‌
را‌ در‌ سال‌ نابود‌ کند
ایدز‌ دیگر‌ نیازی‌ به
کشتن‌ دو‌ میلیون‌ نفر‌ در‌ سال‌ ندارد.
دیگر‌ فقر‌ و‌ آسیب‌پذیری‌ نباید‌
توسط‌ بیماری‌های‌ عفونی‌ تهدید‌ شود.
یا‌ در‌ واقع‌ هیچکسی.
عوض‌ داشتن فجایع تهدید کننده زندگی
از نظر واکلاو اسمیل
موسوم به «گسستگی بسیار مهلک»،
می‌توانیم‌ تداوم‌ زندگی‌ را
تضمین کنیم.
الان جهان‌ به
واکسن‌های‌ جدید‌ نیاز دارد
و‌ ما‌ می‌توانیم‌ آن‌ را‌ عملی کنیم.


بسیار‌ ممنونم.


(تشویق)


کریس اندرسون: ممنونم
(تشویق)
ممنونم.
خب، علم رو به تغییر است.
از دیدگاه تو، سث — 
تو حتما در این باره رویایی داری —
چه مدت طول خواهد کشید
بگذار با اچ‌آی‌وی شروع کنیم،
تا واکسنی برتر و
کاملا در دسترس تولید شود؟


س.ب: واکسن برتر هر لحظه
ممکن است تولید شود،
چرا که مشکلی که ما اکنون داریم این است
که نشان داده‌ایم می‌‌توانیم واکسنی
بسازیم که در انسان کار کند؛
فقط باید بهترش کنیم.
و با این آنتی‌بادی‌ها انسان می‌تواند آنها را بسازد.
بنابراین، اگر چگونگی
انجام آن را بفهمیم،
آنگاه واکسن را داریم،
و نکته جالب این است که در حال حاضر
شواهدی هست که شروع
به حل این مشکل کردیم.
بنابراین، چالش با سرعت حل می‌شود.


ک ا: به نظرت، 
حداقل پنج سال دیگر بشود؟


می‌دونید، هرکسی می‌گوید ۱۰ سال است.
اما هر۱۰ سال ۱۰ سال است.
بنابراین من متنفرم که یک جدول زمانی
در نوآوری علمی قرار دهم.
اما سرمایه‌گذاری‌هایی که رخ داده‌است
اکنون سود را پرداخت می‌کنند


ک.ا: و درباره واکسن جهانی آنفلوانزا هم
همینطور هست؟


س ب: فکر می‌کنم آنفلوانزا فرق دارد.
برای آن
کلی چیز داریم —که
چند تا را نشان دادم —
که امروزه آماده استفاده هستند.
آنها خوب به نظر می‌رسند.
مشکل این بوده که
سرمایه‌گذاری ما روی فناوری‌های
سنتی انجام شده
زیرا با این فناوری راحت‌تر بودیم.
می‌توانید از مکمل‌های واکسن استفاده
کنید که ترکیبی شیمیایی است.
‌این کار را الان اروپا انجام می‌دهد، تا بتوانیم
ذخیره واکسن‌ها را
رقیق‌تر کرده و در دسترس بیشتر قرار دهیم،
اما، همانطور که مایکل اسپکتر قبلا گفت،
جمعیت ضد واکسن واقعا نمی‌خواهد
که این اتفاق بیافتد.


ک ا: و مالاریا حتی از این هم عقب‌تر است؟


س.ب: خیر، مالاریا، واکسن کاندیدایی دارد
که در آزمایش پیشین اثربخشی نشان داده‌ است
و اکنون در مرحله سوم آزمایش قرار دارد.
احتمالا این واکسن کامل نیست.
اما در حال پیشرفت است.


ک ا: سث، اکثر ما
ماهانه جایی کار‌ می‌کنیم
که چیزی را تولید می‌کنیم؛
و از آن نوعی احساس رضایت می‌کنیم.
شما برای بیش از یک دهه از این کار
خودداری کرده‌اید،
و من برای آنچه انجام می‌دهید به
شما و همکارانتان درود می‌فرستم،
‌دنیا به مردمانی مثل شما نیاز دارد.


س.ب: ممنونم.


(تشویق)

