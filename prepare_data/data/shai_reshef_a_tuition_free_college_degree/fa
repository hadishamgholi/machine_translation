
مایلم با شما
مدلی جدید از تحصیلات عالی را در میان بگذارم،
مدلی که وقتی گسترش یابد
می‌تواند هوش جمعی
میلیون‌ها انسان خلاق و با انگیزه‌ای را ارتقا دهد
که در نبود این مدل، درجا خواهند زد .
به دنیا نگاه کنید.
نقطه‌ای را انتخاب کنید و روی آن متمرکز شوید.
انسان‌هایی را خواهید یافت که به‌دنبال تحصیلات عالیه هستند.
بگذارید با برخی از آن‌ها آشنا شویم.


پاتریک.
پاتریک در لیبریا به‌دنیا آمده بود.
در خانواده‌ای با ۲۰ فرزند.
در طول جنگ او و خانواده‌اش مجبور
به عزیمت به نیجریه شدند.
آن‌جا و علیرغم شرایطی که در آن قرار داشت،
دبیرستان را با نمراتی نزدیک به عالی به پایان رساند.
او علاقمند به ادامه تحصیل در مقاطع عالی بود،
اما به‌دلیل آن‌که خانواده‌اش
روی خط فقر زندگی می‌کنند،
به آفریقای جنوبی فرستاده شد،
تا کار کرده و برای خانواده‌اش پول بفرستد
تاکمک خرجی برایشان باشد.
پاتریک هرگز دست از رویایش برای تحصیلات عالیه برنداشته است.
دیرهنگام، بعد از کار،
او اینترنت را جستجو کرده و به‌دنبال مکانی برای ادامه تحصیل می‌گردد.


با دبی آشنا شوید.
دبی اهل فلوریدا است.
والدین او به دانشگاه نرفته‌اند.
خواهران و برادرانش نیز نرفته‌اند.
دبی درتمام زندگی کار کرده،
مالیات پرداخته، و برای گذران زندگی خود کار کرده
به دنبال رویای آمریکایی،
رویایی که بدون ادامه تحصیلات عالیه
کامل نخواهد شد.
اما دبی پس‌انداز کافی
برای ادامه تحصیلات را ندارد.
او نمی‌تواند هزینه تحصیلش را بپردازد.
همچنین کارش را نیز نمی‌تواند ترک کند.


با وائیل ملاقات کنیم.
او ساکن سوریه است.
او تجربه‌ای دست اول
ناراحتی، ترس و شکستی
که بر کشورش تحمیل شده را دارد.
او اعتقاد شگرفی به تحصیلات دارد.
و می‌داند که اگر فرصتی
برای ادامه تحصیلات عالی بیابد،
فرصتی برای پیش افتادن از دیگران،
شانس بهتری برای ادامه حیات در دنیایی را دارد
که دگرگون شده است.
سیستم تحصیلات عالی،
پاتریک، دبی و وئیل را ناامید ساخته است،
دقیقاً همانکاری که با سایرین کرده:


میلیون‌ها دانش آموز بالقوه،
میلیون‌ها کسی که دبیرستان را تمام کرده‌اند،
میلیون‌ها کسی که شایسته تحصیلات عالی هستند،
میلیون‌ها کسی که مایل به درس خواندن هستند
اما به دلایل گوناگون قادر به ادامه تحصیل نیستند.
نخست، مسائل اقتصادی.
دانشگاه‌ها گران هستند. همه ما این‌را می‌دانیم.
در بخش قابل توجهی از دنیا،
توانایی مالی ادامه تحصیلات عالیه
برای یک شهروند متوسط وجود ندارد.
این شاید بزرگ‌ترین مشکل
پیش روی جامعه ما است.
تحصیلات عالیه از حقی برای همه
به امتیازی برای عده‌ای محدود بدل شده است.
دوم، مسائل فرهنگی.
دانش آموزانی که شایسته تحصیلات عالی هستند
و قادر به پرداخت هزینه‌های آن نیز هستند، نمی‌توانند
زیرا کاری ناشایست است،
جایی برای زنان نیست.
برای مثال این داستان تعداد بی‌شماری زن
در آفریقا است
که از ادامه تحصیلات عالیه
به دلیل خطوط قرمز فرهنگی بازمانده اند.
و دلیل سوم:
یونسکو اعلام داشته است که در سال ۲۰۲۵،
۱۰۰ میلیون دانش آموز
از ادامه تحصیل عالیه
به‌دلیل عدم وجود فضای آموزشی کافی
برای پاسخگویی به نیاز موجود بازخواهند ماند.
آن‌ها آزمون ورودی می‌دهند،
قبول می‌شوند
ولی همچنان قادر به ادامه تحصیل نخواهند بود،
زیرا فضای آموزشی وجود ندارد.
این‌ها دلایلی هستند
که من به‌خاطر آن‌ها دانشگاه مردم را بنیان نهادم.
یک دانشگاه غیر انتفاعی، بدون هزینه تحصیل
و با اعطای مدرک دانشگاهی


که راهی جایگزین
برای کسانی می‌سازد که هیچ راه
به‌صرفه
و توسعه‌پذیر دیگری در اختیار نداشته‌اند،
راهکاری جایگزین که
نظام آموزشی فعلی را مختل ساخته
و درب‌ها را به روی تحصیلات عالیه
برای همه دانش آموزان شایسته می‌گشاید.
فارغ از آن‌که چقدر درآمد دارد، در کجا زندگی می‌کند
و یا جامعه درباره آن‌ها چه می‌گوید.
پاتریک، دبی و وئیل
تنها سه نمونه
از ۱٫۷۰۰ دانشجوی پذیرفته شده
از ۱۴۳ کشور در دنیا هستند.
ما - (تشویق حضار) - متشکرم.
ما نیازی به اختراع دوباره چرخ نداشتیم.
ما تنها به مشکلات نگاه کردیم
و با استفاده از قدرت اینترنت


راهی برای حل آن‌ها یافتیم.


ما مدلی را ایجاد کردیم
که تقریباً تمام هزینه‌های
تحصیلات عالی را از بین می‌برد،
و این روشی است که این‌کار را انجام دادیم.
نخست، کتاب و دفتر هزینه‌بر است.
دانشگاه‌ها هزینه‌هایی دارند
که دانشگاه‌های مجازی ندارند.
و در نتیجه این هزینه‌ها به
دانشجویان تحمیل نمی‌شود.
وجود ندارند [که تحمیل شوند.]
همچنین لازم نیست نگران ظرفیت باشیم.
محدودیت فضای آموزشی
در دانشگاه مجازی وجود ندارد.
در واقع لازم نیست
کسی در انتهای سالن بایستد.
کتب مرجع چیزی است
که دانش آموز نیازی به خرید آن ندارد.
با استفاده از منابع آزاد آموزشی
و سخاوتمندی پروفسورهایی
کهدانش خود را
رایگان در اختیار قرار داده‌اند،
نیازی نیست تا دانش آموزان کتب مرجع را خریداری کنند.
تمامی محتوای ارائه شده از سوی ما رایگان است.
حتی اساتید،
یعنی گران‌قیمت‌ترین بخش تراز مالی هر دانشگاهی،
زمان خود را به‌صورت رایگان در اختیار
بیش از ۳٫۰۰۰ دانشجوی ما قرارداده‌اند.
از جمله روسا،
اساتید و مشاورین آکادمیک
از دانشگاه‌های معتبری همچون NYU،
یِیل، برکلی و آکسفورد،
برای کمک به این دانش آموزان به جمع ما پیوسته‌اند.
و در نهایت اعتقاد ما به یادگیری نفر به نفر است.
ما از این مدل آموزشی خوب
برای تشویق دانش آموزان در سراسر دنیا
برای تعامل و یادگیری با یکدیگر استفاده کردیم
تا از این طریق زمانی را
که اساتید ما باید صرف کارهای کلاسی کنند کاهش یابد.
اگر اینترنت ما را به یک دهکده جهانی بدل کرده است،
این مدل می‌تواند راهبری آینده آن را توسعه دهد.
نگاه کنید ما چگونه این کار را انجام دادیم.
ما تنها دو برنامه آموزشی ارائه می‌دهیم:
مدیریت کسب و کار و علوم کامپیوتر،


دو برنامه‌ای
که بیش از هرچیز دیگری در دنیا خواهان داشته
دو برنامه‌ای که بیش از هر رشته دیگری
کار آن‌ها را در یافتن یک شغل تسهیل خواهد کرد.
زمانی که دانش آموزان ما پذیرفته می‌شوند،
در یک کلاس کوچک
۲۰ تا ۳۰ نفره قرار می‌گیرند تا مطمئن شویم
دانش‌آموزانی که نیاز به توجه ویژه‌ای دارند آن‌را دریافت کنند.
علاوه بر این، برای هر ۹ هفته درس،
با دانش آموزی همدوره جدید آشنا می‌شوند،
یک گروه کاملاً جدید از دانش آموزان
از سراسر دنیا آشنا می‌شوند.
هر هفته زمانی که در کلاس حاضر می‌شوند،
یادداشت‌های سخنرانی‌های هفته،
تمرین مطالعه، تمرین بعد از کلاس
و سوالات مورد بحث،
که هسته اصلی روش ما است را مشاهده می‌کنند.
هر هفته دانش آموزان
بایستی در بحث کلاسی مشارکت کرده
و در مورد صحبت‌های دیگران
اظهار نظر کنند.
با این روش ما ذهن دانش آموزان خود را باز می‌کنیم
و تغییری مثبت
در فرهنگ‌های مختلف ایجاد می‌کنیم.
در پایان هر هفته،
دانش آموزان آزمون داده،
تمرینات خود را تحویل می‌دهند،
که توسط همکلاسی‌هایشان و
زیر نظر مدرسین ارزیابی می‌شود.
نمره گرفته و به هفته بعد می‌روند.
در پایان هر درس،دانش آموزان آزمون داده،
نمره گرفته و به مطالعه درس بعدی را آغاز می‌کنند.
ما درهای تحصیلات عالی را
به‌روی هر دانش آموز شایسته‌ای گشوده‌ایم.
هر دانش آموز با دیپلم دبیرستان،
بهره کافی از زبان انگلیسی و یک اتصال اینترنت
می‌تواند با ما تحصیل کند.
ما از صوت استفاده نمی‌کنیم. ما از ویدئو استفاده نمی‌کنیم.


پهنای باند لزومی ندارد.
هر دانش آموزی از هرکجای دنیا
با هر خط اینترنتی
می‌تواند با ما تحصیل کنید.
ما هزینه تحصیلات اخذ نمی‌کنیم.
همه آن‌چه از دانش آموزانمان می‌خواهیم،
هزینه آزمون‌هایشان است،
۱۰۰ دلار برای هر آزمون
یک دانشجوی تمام وقت مدرک لیسانس
۴۰ واحد درسی اخذ می‌کند،
و ۱٫۰۰۰ دلار در سال باید بپردازد،
۴٫۰۰۰ دلار برای تمام دوران تحصیلش،
و برای کسانی که حتی قدرت پرداخت این هزینه را نیز ندارند،
انواع بورس‌های تحصیلی را ارئه می‌کنیم.
هدف ما این است که هیچ‌کس
به‌دلیل مشکلات اقتصادی از تحصیل باز نماند.
با ۵٫۰۰۰ دانشجو در ۲۰۱۶
می‌توان گفت که این مدل به لحاظ اقتصادی با ثبات است.
پنج سال پیش این یک چشم‌انداز بود.
امروز یک واقعیت است.
ماه گذشته، ما
سرانجام تایید آکادمیک را برای مدل خود اخذ کردیم.
«دانشگاه مردم» حالا یک دانشگاه کاملاً معتبر است.
(تشویق حضار)


متشکرم
با این رخداد
زمان بزرگ شدن ما فرا رسیده است.
نشان دادیم که مدل ما کار می‌کند.
من از دانشگاه‌ها و از آن مهم‌تر
دولت‌های کشورهای در حال توسعه،


دعوت کرده‌ایم، تا این مدل را به‌کار گیرند


و مطمئن شوند که درب‌های تحصیلات عالی
کاملاً باز خواهد بود.
دنیای جدیدی پیش روی ما است،
دنیایی که در آن
مدل سیستم آموزشی
به شکلی که آن‌را می‌شناسیم با شکست مواجه خواهد شد
و تحصیلات عالیه از یک امتیاز خاص برای تعداد کمی
به یک حق اولیه
به‌صرفه و در دسترس برای همه بدل شود.
متشکرم.
(تشویق حضار)

