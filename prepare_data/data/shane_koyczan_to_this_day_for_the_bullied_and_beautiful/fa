
چقدر آدم این جاست!


وقتی بچه بودم،
هیچ وقت احساساتم را بروز نمی دادم، چون مادرم می گفت،
"اگر مواظب نباشی، یک روز دلت را می شکنند."
ولی این نصیحت را از من بپذیرید، پنهان کردن احساسات اصلاً فکر خوبی نیست.
من این را می دانم چون
آن قدر در برابر بقیه ایستادم که پاهایم خشک شدند.
اما این نصیحتی است که همیشه می شنویم.
در برابر بقیه بایست.
ولی اگر ندانید که خود شما واقعاً چه کسی هستید، کار مشکلی خواهد بود.
از ما انتظار می رود تا خودمان را از همان بچگی تعریف کنیم،
و اگر ما این کار را نکنیم، دیگران این کار را برای ما می کنند.
عقب مونده. خپل. بی بند و بار. حمال.


و در همان زمان که به ما گفته می شود چه چیزی هستیم،
از ما پرسیده می شود،
"دوست داری وقتی بزرگ شدی چه کاره بشوی؟"
من همیشه فکر می کردم این یک سؤال ناعادلانه است.
در این سؤال فرض شده که ما نمی توانیم چیزی باشیم که در حال حاضر هستیم.
ما بچه بودیم.


وقتی بچه بودم، دوست داشتم در آینده یک مرد بزرگ بشوم.
دوست داشتم درآمدم را پس انداز کنم تا بعد از بازنشستگی
بتوانم تا آخر عمرم با آن آب نبات بخرم و بخورم.
وقتی بچه بودم، دوست داشتم صورتم را اصلاح کنم.
اما حالا، نه خیلی.
وقتی هشت سالم بود، دوست داشتم زیست شناس موجودات دریایی بشوم.
وقتی نه ساله بودم، فیلم "آرواره ها" را دیدم، (فیلم ترسناکی درباره ی کوسه ها)
و با خودم گفتم، "نه، ممنونم."
وقتی ده ساله بودم، به من گفته شد والدینم من را سر راه گذاشته اند چون مرا نمی خواستند.
وقتی یازده ساله بودم، دوست داشتم تنها باشم.
وقتی دوازده ساله بودم، دوست داشتم بمیرم. وقتی سیزده ساله بودم، می خواستم یک بچه را بکشم.
وقتی چهارده ساله بودم، از من خواسته شد که یک شغل را به طور جدی انتخاب و دنبال کنم.


من گفتم، "دوست دارم نویسنده بشوم."


و آن ها گفتند، "یک کار واقع بینانه تر انتخاب کن."


بنابراین گفتم، "کشتی گیر حرفه ای."


و آن ها گفتند، "احمق نباش."


ببینید، آن ها از من پرسیدن دوست دارم چه کاره بشوم،
بعد به من گفتند چه شغل هایی را نباید انتخاب کنم.


و من تنها بچه ای نبودم که این رفتار با او شد.
به همه ی ما گفته شد که باید چیزی بشویم که نیستیم،
چیزی که هستیم قربانی کنیم تا نقابی از چیزی که می خواهیم بشویم را به دست بیاوریم.
چیزی که هستیم قربانی کنیم تا نقابی از چیزی که می خواهیم بشویم را به دست بیاوریم.
به من گفته شد که هویتی را بپذیرم
که دیگران به من می دهند.


و من از خودم پرسیدم، چه چیزی باعث می شود تا این قدر راحت رؤیا هایم را فراموش کنم؟
لابد رؤیا هایم خجالتی هستند،
چون مثل خودم کانادایی هستند. (خنده ی حاضرین) (کانادایی ها به سر به زیری و صلح طلبی معروفند.)
رؤیا های من بدون اعتماد به نفس و بیش از حد متواضع هستند.
همیشه تنها بوده اند و هیچگاه کسی به آن ها توجهی نکرده است.
همیشه تنها بوده اند و هیچگاه کسی به آن ها توجهی نکرده است.
رؤیا های من صفت هایی نیز داشتند:
بچگانه. احمقانه. غیر ممکن.
اما من به رؤیاپردازی ادامه دادم.
من می خواستم یک کُشتی گیر بشوم. حساب همه جا را هم کرده بودم.
می خواستم مرد زباله روب بشوم.
آخرین حرکتم "زباله مچاله کن" می شد. (نوعی حرکت در کشتی کج)
شعار من می شد، "من آشغال ها را نابود می کنم!"


(خنده ی حاضرین) (تشویق حاضرین)


ولی بعد دوک "دامپستر" دروزی، (قهرمان کشتی کج با اسم مستعار و حرکت ذکر شده)
کل سبک مرا یک جا دزدید.
انگار که با یک دستگاه فشرده کردن زباله مچاله شده بودم.
با خودم فکر کردم، "حالا چی؟ سراغ چی بروم؟"


شاعری.
چیزی که واقعاً دوست داشتم مثل بومرنگ به سمتم برگشت.
یکی از اولین شعر هایی که یادم می آید نوشتم
در رابطه با جهانی بود که تلاش می کرد مرا از خودم متنفر کند.
از سن پانزده تا هجده سالگی، من از خودم به خاطر تبدیل شدن
به چیزی که از آن بیزار بودم متنفر شدم: یک قلدر.


وقتی ۱۹ ساله بودم، این جمله را نوشتم،
خودم را دوست خواهم داشت علیرغم اینکه تمایل دارم که از خودم متنفر باشم.
خودم را دوست خواهم داشت علیرغم اینکه تمایل دارم که از خودم متنفر باشم.


ایستادگی کردن الزاماً به معنای خشونت طلبی نیست.
ایستادگی کردن الزاماً به معنای خشونت طلبی نیست.


وقتی بچه بودم،
از سر دوستی تکلیف‌های بچه‌های مدرسه را انجام می دادم،
و بعد همه ی آن ها را به خاطر دیر دادن تکلیف هایشان به من،
و در اغلب موارد به خاطر این که هیچ وقت تکلیفشان را به من نمی دادند سرزنش می کردم.
من با خودم عهد بستم که تمامی این بدقولی ها را تلافی کنم.
و یادم می آید که چون از دست یک نفر که همیشه به من می گفت "یوگی" (شخصیت کارتونی به شکل یک خرس چاق)
و یادم می آید که چون از دست یک نفر که همیشه به من می گفت "یوگی" (شخصیت کارتونی به شکل یک خرس چاق)
و بعد به شکمم اشاره می کرد و می گفت، "خیلی پرخوری می کنی." خسته شده بودم نقشه ای کشیدم.
کلک زدن به او خیلی سخت به نظر نمی رسید،
یک روز قبل از کلاس، به او گفتم،
"تو می توانی از روی تکلیف های من بنویسی،"
و به او تمام جواب های اشتباهی را که شب قبل نوشته بودم دادم.
و به او تمام جواب های اشتباهی را که شب قبل نوشته بودم دادم.
وقتی نتیجه ی تکلیفش را گرفت انتظار داشت نمره ای نزدیک به کامل بگیرد،
و در حالی که برگه اش با نمره ی صفر را بالا گرفته بود با چهره ی ناباورانه ای از آن طرف کلاس به من نگاه کرد.
می دانستم که لازم نیست برگه ام را که از ۳۰، ۲۸ گرفته بود بالا بگیرم،
ولی همین که او هاج و واج به من نگاه می کرد مرا کاملاً راضی می کرد،
و با خودم گفتم، "حداقل از یک خرس معمولی باهوش تر هستم، حرومزاده." (شعار شخصیت کارتونی یوگی)


(خنده ی حاضرین) (تشویق حاضرین)


این من هستم.
این روش ایستادگی من برای خودم هست .


وقتی بچه بودم،
فکر می کردم لگن خوک و لگد یک چیز هستند.
فکر می کردم هر دوی آن ها لگن خوک هستند.
و چون مادربزرگم فکر می کرد این فکر بامزه است،
و چون من خیلی لگن خوک دوست داشتم، راستش را به من نگفت.
خیلی مورد مهمی نبود.
یک روز، قبل از این که بفهمم بچه های چاق نمی توانند از درخت بالا بروند،
از یک درخت افتادم و نیمه ی راست بدنم کبود شد.
نمی خواستم به مادربزرگم چیزی در این باره بگویم
چون می ترسیدم بابت این که در جایی که اجازه نداشتم بازی کردم توی دردسر بیفتم.
چند روز بعد، معلم ورزش متوجه کبودی شد،
و من به دفتر مدیر مدرسه فرستاده شدم.
از آن جا، به اطاق کوچک دیگری فرستاده شدم
که یک خانم خیلی مهربان از من درباره ی زندگیم در خانه کلی سؤال می پرسید.
من دلیلی نداشتم که دروغ بگویم.
تا جایی که می دانستم، زندگی خیلی خوب بود.
من به او گفتم، هر وقت ناراحت هستم، مادربزرگم به من یک لگد می دهد.


(خنده ی حاضرین)


این حرف به یک تحقیقات جامع ختم شد،
و من به مدت سه روز از خانه ام دور نگه داشته شدم،
تا زمانی که آن ها بالأخره تصمیم گرفتند از من بپرسند بدنم چطور کبود شده است.
خبر این داستان کوچک احمقانه به سرعت درون مدرسه پخش شد،
و این طوری در مدرسه اولین اسم را روی من گذاشتند:
لگن خوک.
هنوز که هنوزه، من از لگن خوک متنفرم.


من تنها بچه ای نیستم که این طور بزرگ شد،
در حالی که توسط کسانی محاصره شده بود که دائم به او می گفتند بی توجه باشد،
در حالی که توسط کسانی محاصره شده بود که دائم به او می گفتند بی توجه باشد،
و اسم هایی که رویش گذاشته می شوند اصلاً مهم نیستند.
و اسم هایی که رویش گذاشته می شوند اصلاً مهم نیستند.
ما در حالی بزرگ شدیم که باور داشتیم هیچکس هیچگاه ما را دوست نخواهد داشت،
این که برای همیشه تنها خواهیم بود،
این که ما هیچگاه کسی را نخواهیم داشت که در ما این احساس را ایجاد کند
که انگار خورشید هدیه ای از طرف آن ها برای ماست.
بنابراین قلب های شکسته ی ما خالی از عشق شد، و تنها تلاش می کردیم که خالی از احساس شویم تا دردی احساس نکنیم.
نگویید که بی تفاوت باشم،
نگویید که زندگی کودکی چیزی است که بتوان آن را با جراحی در آورد و دور انداخت،
نگویید که این قضیه فراموش خواهد شد؛ هرگز.


وقتی در اولین روز کلاس سوم به آن دختر گفته شد "بی ریخت"،
او تنها هشت سال داشت.
هر دوی ما آخر کلاس می نشستیم
تا از شر رگبار مزخرفات بچه ها در امان باشیم.
ولی راهرو های مدرسه مثل یک میدان جنگ بود.
هر روز این زندگی مزخرف بود.
ما زنگ های تفریح داخل کلاس می ماندیم، چون بیرون کلاس بدتر بود.
بیرون از کلاس، ما مجبور بودیم دائم فرار کنیم،
یا یادمی‌گرفتم که مثل مجسمه بی حرکت بایستیم، وهیچ نشانه‌ای ازاینکه ما آنجا هستیم از ما بروز نکند.
کلاس پنجم، بچه ها یک علامت جلوی میزاو چسباندند
که رویش نوشته بود، "مواظب سگ باشید."
تا امروز، علیرغم داشتن شوهری سرشار از عشق، او هنوز فکر می کند زشت است
زیرا یک ماه گرفتگی حدود نیمی از صورتش را فرا گرفته است.
بچه ها می گفتند، "او مثل یک جواب اشتباه است
که یک نفر سعی کرده پاکش کند، اما نتوانسته که آن را پاک کند."
و آن ها هیچ وقت نفهمیدند او صاحب دو فرزند خواهد شد
که مفهوم زیبایی برای آن ها با نام "مادر" آغاز می شود،
چون آن ها قلبش را قبل از پوستش می بینند،
چون او همیشه یک انسان فوق العاده بوده است.


و آن پسر شاخه ای شکسته است که به یک شجره نامه ی دیگر پیوند خورده است،
به فرزندی پذیرفته شده است،
نه به این دلیل که والدین واقعیش به دنبال سرنوشت متفاوتی بودند.
او تنها سه سال داشت که از یک طرف تنها شد و اندوه از سوی دیگر به سراغش آمد،
او تنها سه سال داشت که از یک طرف تنها شد و اندوه از سوی دیگر به سراغش آمد،
و درمان روانشناسی را از کلاس هشتم شروع کرد،
شخصیتش را ترکیبی از قرص ها و آزمایش ها تشکیل می دادند،
کوچکترین پستی و بلندی های زندگی برایش بدترین کابوس ها بودند،
حجم عظیمی از دارو های ضد افسردگی که چهار پنجمش ضد خودکشی بودند،
و نوجوانی که به او گفته می شد "عملی"،
یک درصد به خاطر قرص ها،
و ۹۹ درصد به خاطر بی رحمی اطرافیان.
در کلاس دهم سعی کرد خودکشی کند،
وقتی که همچنان تنها می توانست پیش پدر و مادری برود که جرات داشتند به او بگویند، "بی خیالش."
وقتی که همچنان تنها می توانست پیش پدر و مادری برود که جرات داشتند به او بگویند، "بی خیالش."
انگار افسردگی چیزی است که بتوان با وسایل جعبه ی کمک های اولیه درمان کرد.
انگار افسردگی چیزی است که بتوان با وسایل جعبه ی کمک های اولیه درمان کرد.
هنوز که هنوزه، او آرام آرام از درون از بین می رود،
و انگار آسمان بر سر او خراب شده است،
و انگار آسمان بر سر او خراب شده است،
و علیرغم اینکه تعداد بی شماری از دوستانش که می گویند او بی نظیر است،
او در بین حرفهای مردمی که نمی‌توانند بفهمند
که مصرف نکردن داروها گاهی اعتیاد کمتر
و سلامتی روانی بیشتری می‌اورد، باقی می‌ماند.


ما تنها بچه هایی نبودیم که این طور بزرگ شدیم.
هنوز که هنوزه، روی بچه ها اسم می گذارند.
معمولاً لقب هایی مثل "عقب مونده" یا "دست و پا چلفتی".
انگار هر مدرسه ای زرادخانه ای از القاب دارد
که هر سال به روز می شوند،
و اگر بچه‌ای از درون خُرد شود و هیچکس در اطرافش توجه نکند٬ فکر می‌کنند همه‌چیز روبه‌راه است.
و اگر بچه‌ای از درون خُرد شود و هیچکس در اطرافش توجه نکند٬ فکر می‌کنند همه‌چیز روبه‌راه است.
آیا آن ها تنها نتیجه های دردناک ظلم باقی بچه ها هستند؟
آیا آن ها تنها نتیجه های دردناک ظلم باقی بچه ها هستند؟
هر مدرسه یک خیمه ی بزرگ سیرک بود،
و مراتب برتری از بندباز ها تا رام کننده های شیر ها،
از دلقک ها تا تردست ها می رفت، و ما از همه ی آن ها کمتر بودیم.
ما آدم های عجیب الخلقه بودیم — پسر های دست خرچنگی و دختر های ریش دار،
عجیب الخلقه هایی که با افسردگی و تنهایی تردستی می کردیم،
ورق بازی می کردیم، بازی چرخاندن بطری انجام می دادیم، (بازی برای انتخاب فردی برای بوسیدن)
که زخم های خود را ببوسیم تا شاید درمان شوند،
ولی شب، وقتی بقیه می خوابیدند،
ما همچنان روی طناب راه می رفتیم.
این کار برای تمرین بود، و بله، بعضی از ما می افتادند.
اما می خواهم به آن ها بگویم که تمامی این ها
تنها آواری است که از خرد کردن دیواره ی تصوراتمان از خودمان باقی مانده است،
تنها آواری است که از خرد کردن دیواره ی تصوراتمان از خودمان باقی مانده است،
و اگر نمی توانید چیز زیبایی در خودتان پیدا کنید،
آینه ی بهتری بردارید، کمی دقیق تر نگاه کنید، کمی بیشتر بگردید،
زیرا چیزی درون شماست که در حالی که بقیه به شما می گویند تسلیم شوید،
شما را به ادامه دادن تشویق می کند.
شما قلب شکسته تان را گچ گرفتید و خودتان روی آن یادگاری نوشتید.
روی آن نوشتید، "آن ها اشتباه می کردند."
چون شما عضو هیچ گروه و دسته ای نبودید.
چون آن ها همیشه تصمیم می گرفتند شما را به عنوان آخرین نفر در بسکتبال یا هر چیز دیگری انتخاب کنند.
چون شما کبودی یا دندان های شکسته ای داشتید که از آن ها برای بقیه حرف بزنید، ولی هیچ وقت چیزی نگفتید،
آخر چگونه می توان ایستاد وقتی همه می خواهند تو را به زانو در آورند؟
آخر چگونه می توان ایستاد وقتی همه می خواهند تو را به زانو در آورند؟
تو باید باور کنی که آن ها اشتباه می کنند.
حتماً اشتباه می کنند.
چه دلیل دیگری وجود دارد که ما بخواهیم به این زندگی ادامه دهیم؟


ما بزرگ شدیم در حالی که یاد گرفتیم همیشه تیم های ضعیف تر را تشویق کنیم
چون خودمان را بخشی از آن ها می دیدیم.
ما درختانی هستیم که ریشه در این باور دارند که چیزی نیستیم که آن ها به ما می گویند.
ما درختانی هستیم که ریشه در این باور دارند که چیزی نیستیم که آن ها به ما می گویند.
ما ماشین هایی رها شده و خالی در یک اتوبان نیستیم،
ما ماشین هایی رها شده و خالی در یک اتوبان نیستیم،
و اگر هم باشیم، اصلاً مهم نیست.
کافیست تنها پیاده شویم تا برویم بنزین بگیریم.
ما کسانی هستیم که با شعار "توانستن" موفق شدیم،
و نه انعکاس در حال محو شدن صدایی که می گفت،
"لقب ها هیچ وقت به من آسیب نمی زنند."
البته که زدند.
اما زندگی ما برای همیشه در این تعادل خواهد بود
اما زندگی ما برای همیشه در این تعادل خواهد بود
که بیشتر از دردی که به انسان می دهد
زیبایی هایش را به او نشان می دهد.


(تشویق حاضرین)

