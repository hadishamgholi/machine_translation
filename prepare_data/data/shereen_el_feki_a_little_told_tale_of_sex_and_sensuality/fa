
وقتی که در کشور مراکش،
در کازابلانکا بودم، خیلی وقت پیش نبود،
مادر مجرد جوانی را دیدم به نام فائزه.
فائزه عکس پسر نوزادش را به من نشان داد
و داستان بوجود آمدن پسرش، حاملگی و تولد او را گفت.


داستان قابل توجهی بود،
اما فائزه بهترین قسمت را برای آخر نگه داشت.
به من گفت: "میدونی من یک باکره‌ هستم"
"من دو تا گواهی پزشکی دارم که این را اثبات می‌کنه."


این خاورمیانه مدرنه،
که پس از دوهزار سال از تولد عیسی،
تولد توسط باکره هنوز یک حقیقت زندگی ست.


موضوع فائزه یکی از صدها داستانی‌ست
که درطی این سالها سفربه سرزمین های عربی
و گفتگو با مردم درباره سکس شنیده ام،
می‌دانم که این شاید این یک شغل رویایی
و یا احتمالا یک کار بسیار مشکوک به نظر بیاید،


اما کل موضوع برای من، چیز دیگری‌ست .
من مسلمان و نیمه مصری هستم.
اما در کانادا بزرگ شدم، دور از ریشه های عربی ام.


مثل خیلی از افراد که بین غرب و شرق کشیده‌ می‌شوند ،
در طی سالها به جهتی کشیده شدم که تا برای درک بهتر ریشه های خودم تلاش کنم.
و علت اینکه من موضوع رابطه جنسی را انتخاب کردم به پیشینه من در زمینۀ &quot; اچ آی وی &quot; و بیماری ایدز بر‌می گردد،
به عنوان یک نویسنده، پژوهشگر و فعال اجتماعی.
رابطه جنسی در بطن بیماری همه گیر در حال گسترشی
در خاورمیانه میانه و شمال آفریقا قرار گرفته،
که یکی از تنها دو منطقه ای در دنیاست که هنوز " اچ آی وی " 
و بیماری ایدز در حال گسترش است.


حال آنکه رابطه جنسی یک ذره بین فوق العاده ای است
که با آن می‌توان هرجامعه ای را مطالعه کرد،
زیرا آنچه در زنگی خصوصی ما اتفاق میافتد
با شدت در صحنه بزرگتری انعکاس می‌یابد:
در سیاست و اقتصاد، در مذهب و سنت، در جنسیت و نسلها.
همانطور که من فهمیدم، که اگر می‌خواهید مردمی را بشناسید،
باید از بررسی اتاق خواب‌ شان شروع کنید.


مطمئنا جهان عرب گسترده و متنوع است.
اما کار کردن پیرامون آن، سه خط قرمز دارد—
این مباحثه ها قرار نیست با واژه و یا درعمل به چالش کشیده شوند.


اولین اینها سیاست است.
اما بهار عربی در قیامی که از سال ۲۰۱۱ در سراسر
سرزمین های عربی شکوفا شد، همه اینها را تغییر داد.
در حالیکه همه افراد در مسند قدرت، چه قدیمی و چه جدید
طبق معمول به موضوع کسب و کار چسبیده اند،
میلیونها نفر هنوز در کشاکش اند،
در جهت زندگی بهتری که امیدش را در سر دارند.


دومین خط قرمز مذهب است.
اما اکنون مذهب و سیاست توسط جنبش گروهی
به نام اخوان المسلمین با هم مرتبط شده اند.
و حداقل برخی از مردم شروع به این پرسش
درباره نقش اسلام در جامعه و زندگی خصوصی کرده‌اند.


می دونید، سومین خط قرمز، موضوعی است که ورود به آن ممنوع است،
فکر می کنید که چه می تواند باشد؟


حاضرین: رابطه جنسی.


شیرین ال فکی: بلندتر، نمی‌توان صدای شما را بشنوم.


حاضرین: رابطه جنسی.


شیرین ال فکی: دوباره، لطفا خجالتی نباشید


حاضرین: رابطه جنسی.


شیرین ال فکی: قطعا، درسته، این سکس و رابطه جنسی است. ( خنده تماشاگران)
در سراسر سرزمینهای عربی، تنها چهارچوب پذیرفته شده برای رابطه جنسی ازدواج است—
که با تائید پدر و مادرت همراه باشد، مجوز مذهب را داشته باشد
و توسط دولت ثبت شده باشد.
ازدواج بلیط ورودی تو به بزگسالی ست.
اگر ازدواج نکنی، 
نمی‌توانی محل زندگیت را از پدر و مادرت جدا کنی،
و قرار نیست رابطه جنسی داشته باشی،
و قطعا نمی‌توانی فرزند داشته باشی.


این یک مأمن اجتماعی است: یک قلعه غیر قابل نفوذ
در برابر هر گونه حمله و هر جایگزینی است.
و پیرامون این قلعه میدان گسترده ای از تابو در برابر
رابطه جنسی قبل از ازدواج ، در برابر کاندوم، در برابر سقط جنین،
در برابر همجنس گرایی قرار دارد،
هر چی که فکرش را بکنید.


فائزه گواهی زنده بر این موضوع است.
بیانیه بکارت او بخشی از افکار واهی و پوچ نیست.
هرچند ادیان بزرگ منطقه عفت قبل از ازدواج را ستوده اند،
اما در یک جامعه پدرسالاری، پسر، پسر است .
مردان رابطه جنسی قبل از ازدواج دارند،
و مردم کم و بیش چشم خود را بر آن می‌بندند.


ولی برای زنان،
که انتظار میرود برای شب زفاف باکره باشند اینطور نیست—
پرده بکارت شما باید دست نخورده باشد.
این یک موضوع شخصی نیست،
این مایه افتخار خانواده 
و به طور خاص، شرافت مردان است .


بنابراین زنان و اقوام‌شان
مسیر بزرگی را برای حفظ این بخش کوچک آناتومی طی می‌کنند
از ختنه زنان ،
تست بکارت، عمل جراحی ترمیم پرده بکارت -


فائزه مسیر دیگری را انتخاب کرد:
رابطه جنسی بدون دخول.
او فقط مثل بقیه بادار می‌شود.
اما در حقیقت فائزه این را نمی دانست،
زیرا آموزش روابط جنسی در مدرسه بسیار ناچیز است،
و در خانواده در این خصوص کم گفتگو می‌شود.


زمانی که شرایط او برای پنهان کردن سخت شد،
مادر فائزه به او کمک کرد تا از دست پدر و برادرانش فرار کند.
زیرا قتل های ناموسی یک تهدید واقعی
برای تعداد بی حد و حصر زنان در سرزمینهای عربی‌ست.
و در نهایت فائزه در بیمارستانی در کازابلانکا رسید،
و مردی که به او پیشنهاد کمک کرده بود،
در عوض سعی کرد که به او تجاوز کند.


متاسفانه، فائزه تنها مورد نیست.
در مصر، که پژوهش من در آنجا متمرکز بود،
من تعداد زیادی از این مشکلات را در بیرون و درون این قلعه دیدم.
سپاهی از مردان جوان هستند
که توانایی ازدواج ندارند،
زیرا ازدواج به یک گزار بسیار گران‌قیمت تبدیل شده.
از آنها انتظار می رود بار هزینه های زندگی مشترک را تحمل کنند،
اما آنها نمی توانند شغل پیدا کنند.
این یکی از دلایل اصلی قیام های اخیر است،
و این یکی از دلایلی‌ست که سن ازدواج
در اکثر سرزمین های عربی بالا رفته است.


زنان متخصصی وجود دارد که می‌خواهند ازدواج کنند،
ولی نمی‌توانند همسر بیابند،
زیرا مخالف انتظارات جنسیت آنها‌ست،
و یا همانطور که دکتر جوان تونسی به من گفت،
&quot;ذهن زنان، روز به روز باز و باز تر می‌شود.
اما ذهن مردان هنوز در مرحله ماقبل تاریخ مانده‌ است.&quot;


و مردان و زنانی را می بینیم که از حصار رابطه با جنس مخالف عبور کردند ،
کسانی که رابطه جنسی با هم جنسیت خودشان دارند،
و یا کسانی که جنسیت متفاوتی با هویتشان دارند.
آنها کارشان به قانون می رسد که هم کارشان و
هم ظاهرشان مورد مجازات قرار می گیرد.
آنها با کشمکش‌های روزانه همراه با ننگ اجتماعی،
طرد شدن از خانواده،
و با آتش انفجار مذهبی مواجه هستند.


اینطور هم نیست که بستر زناشویی، گلگون است .
زوج‌هایی که به دنبال خوشبختی بزرگتری هستند،
و سعی در بالا بردن رضایت از رابطه زناشویی می‌کنند،
نمی دانند چگونه به آن برسند،
بخصوص زنان، که نگران هستند اگر در اتاق خواب خودنمایی کنند،
آنها را همسران بدی بدانند.


و پس از آن کسانی که در واقع ازدواج شان
حجابی برای فحشاست.
آنها توسط خانواده هایشان فروخته می‌شوند،
اغلب به مسافران عرب ثروتمند.
این تنها یک چهره از گسترش
تجارت جنسی در سرزمین‌های عربی هست.


حالا اگر در منطقه ای که هستید، یکی از آنها به گوش‌تان آشناست
دست‌تان را بالا ببرید.
بله، اینطور نیست که این در انحصار سرزمینهای عرب باشد.


گرچه که ما گزارش کنسی عرب نداریم ( کنسی نام نویسنده کتابی در مورد رفتار سکس انسان است)
که به ما بگوید دقیقا در اتاق‌خواب سرزمین‌های عربی چه میگذرد،
ولی این کاملا روشن ست که در آنجا چیزی درست نیست.
استانداردهای دوگانه برای مردان و زنان ،
رابطه جنسی به عنوان منبعی از شرم ،
کنترل خانواده برای محدود کردن انتخاب های فردی ،
و شکاف گسترده بین ظاهر و واقعیت:
آنچه مردم انجام می دهند
و آنچه که تمایل به اعتراف دارند،
و بطور کلی بی میلی به حرکتی فراتر از زمزمه های خصوصی
به بحث های عمومی جدی و مستمر است .


همانطور که دکتری در قاهره آن را بطور خلاصه برام گفت،
&quot;در اینجا، رابطه جنسی بر عکس ورزش است.
همه درباره فوتبال حرف می‌زنند،
اما به سختی کسی فوتبال بازی کند.
اما رابطه جنسی، همه سکس دارند،
اما هیچ کس درباره آن صحبت نمیکند.&quot;( خنده تماشاگران)


( موسیقی)( به زبان عربی)


شیرین ال فکی: یک نصیحت به شما میکنم،
که اگر گوش کنید،
زندگی‌تون شاد می‌شود.


هنگامی که همسرتان آمد پیش شما،
وقتی قسمتس از بدن شما را گرفت،
آه عمیقی بکشید و با ناز نگاه کنید.


هنگامی که با آلتش به شما وارد شد،
سعی کنید که با او لاس بزنید
و خود را هماهنگ با او حرکت دهید.


حرفهای داغ داغ!!
ممکن هست به نظر بیاد که این نکات سومند
برگرفته از کتاب &quot;لذت رابطه جنسی‌&quot; یا سایت پرنو هست.
اما در حقیقت اینها از کتاب قرن دهم اعراب
به نام &quot; دائره المعارف لذت&quot; است،
که از روابط جنسی از نوع شهوت برانگیز گرفته تا رابطه جنسی انسان با حیوان،
و هر چیزی بین این دو را پوشش می‌دهد.


این دائره المعارف تنها یکی از بی نهایت اصطلاحات عاشقانه عربی است،
که بیشتر آن توسط علمای دینی نوشته شده.
به حضرت محمد برگردیم،
سنت بسیار گرانبهایی در دین اسلام هست
که در مورد رابطه جنسی و سکس صریح صحبت شود:
نه فقط در مورد مشکلات آن، بلکه همچنین از لذایذ آن،
و نه فقط برای مردان، بلکه برای زنان هم همچنین.
هزاران سال پیش، ما یک واژه نامه کاملی از سکس بزبان عربی داشتیم.
واژه‌هایی برای بیان هر ویژگی جنسی قابل تصور،
موقعیت و اولویت ، مجموعه ای از زبان
که آنقدر غنی بود که می توان بدن زن را مانند
تصویری که بر روی این کاغذ می بینید، کشید.


امروزه، این تاریخ در سرزمین های عربی بطور گسترده‌ای ناشناخته است.
حتی توسط افراد تحصیل‌کرده، 
که اغلب دربارۀ رابطه جنسی
به زبان خارجی راحتتر صحبت می کنند
تا نسبت به زبان مادری‌شان.
امروز چشم انداز جنسی بسیار شبیه اروپا و آمریکاست
در آستانه انقلاب و تحولات جنسی‌ .


اما درحالی که غرب در مورد سکس و رابطه جنسی بسیار باز هست،
چیزی که ما دریافتیم این است که به نظر می‌رسد جوامع عرب 
به جهت مخالف حرکت می کنند.
در مصر و خیلی از همسایگانش،
بسته شدن جوامع ( در مورد رابطه جنسی) بخشی از بسته شده گسترده
اندیشه سیاسی، اجتماعی و فرهنگی است.
و این محصولی ازفرایند پیچیده تاریخی است،
که با قیام محافظه‌کاران اسلامی
اواخر دهه ۱۹۷۰ ریشه گرفته و عمیق‌تر شده است.
&quot;فقط بگو نه&quot; چیزی‌ست که محافظه‌کاران جهان
در مورد هر چالش به وضع موجود جنسی می گویند.
در سرزمین های عربی، اینها به عنوان یک توطئه غرب
برای تضعیف ارزش های سنتی عربی و اسلامی خوانده می شود.
اما آنچه اینجا واقعا در خطر است
یکی از قدرتمند ترین ابزار محافظه کاران برای کنترل است:
رابطه جنسی در لفافۀ دین.


اما تاریخ به ما نشان داده در همین اواخر
زمان پدران ما و پدر بزرگانمان،
واقع گرایی بیشتر،
و تحمل، و تمایل به در نظر گرفتن تفاسیر دیگران به مراتب وجود داشته:
سقط جنین، یا استمناء کردن، و حتی موضوع فتنه انگیز همجنسگرایان.
این سیاه و یا سفید نیست،
چیزی که محافظه کاران ما را مجبور به باور آن داشتند.
در این مقولات، همچون بسیاری از مسائل دیگر،
اسلام به ما حداقل ۵۰ تا رنگ خاکستری ارائه می دهد .
(خنده تماشاگران)


در طی سفرهایم،
من مردان و زنانی را در سرزمین های عربی ملاقات کردم
که در حال کاوش و جستجو کردن این طیف بودند—
متخصصین امور جنسی که تلاش می‌کردند به زوجها کمک کنند
تا شادی بیشتری در ازدواجشان بیابند،
نوآورانی که سعی می کنند 
آموزش مسائل جنسی را به مدارس ببرند،
گروه های کوچکی از مردان و زنان،
لزبین، و گی، (همجنسگرایان زن و مرد)، تغییر جنسیت داده ها، دگر جنسی ها،
که سعی در پیدا کردن جفت‌شان می کنند
از طریق اینترنت و دنیای واقعی که آنها را پشتیبانی می کند.
زنان و بطور فزاینده ای مردانی که شروع به گفتگو در این باره کردند
و علیه خشونت های جنسی قدم برمی دارند
در خیابانها و در خانه‌ها.
گروهایی که سعی می کنند به کارکنان
مسائل جنسی کمک کرده تا در مقابل اچ ای وی (HIV)
و سایر خطرات شغلی محافظت شوند،
سازمانهای غیر دولتی که به مادران ازدواج نکرده مانند فائزه کمک می‌کنند
که در جامعه جایی را پیدا کنند، و با وجود انتقادهای اجتماعی
با فرزندانشان زندگی کنند.


در حال حاضر این تلاشها بسیار کوچک هستند،
و اغلب با کمبود بودجه مواجه هستند،
و با مخالفان بسیار قدرتمند مواجه‌اند.
اما من خوش بین هستم، با گذشت زمان
زمانه تغییر خواهد کرد، و آنها و ایده‌هایشان
ریشه خواهند گرفت.
در سرزمین های عربی تغییرات اجتماعی از طریق رویارویی دراماتیکی مثل
تهدید و یا نشان دادن سینه های برهنه اتفاق نمی آفتد،
بلکه از طریق گفتگو صورت می‌پذیرد.


چیزی که ما اینجا در مورد آن صحبت میکنیم، تحول و انقلاب جنسی نیست،
بلکه پیدایش روابط جنسی است، که از دیگر مناطق جهان می‌آموزد،
و با شرایط محلی تطبیق می‌یابد،
و بر اساس مسیر ما شکل می گیرد،
نه اینکه مسیرهای نشانه گذاشته دیگران را دنبال کند.
امیدوارم که این مسیر، یک روز منجر به این شود
که بتوانیم بدن‌مان را خودمان کنترل کنیم،
و به اطلاعات و خدمات مورد نیاز، دسترسی داشته باشیم،
تا منجر به روابط جنسی امن و خوشایندی شود.
حق ابراز آزادانه ایده هایمان،
ازدواج با کسی که انتخاب خودمان است،
حق انتخاب شریک،
اینکه رابطه جنسی داشته باشیم یا نه،
تصمیم اینکه بچه دار شویم و یا خیر،
همه اینها بدون خشونت ، بدون اجبار و بدون تبعیض.


اکنون در سرزمین های عربی ما خیلی دور از این وضعیت هستیم،
و خیلی چیزها نیاز به تغییر دارند:
قانون، آموزش، رساناها، اقتصاد،
این لیست همینطور ادامه دارد،
و حداقل، این کار نسل هاست.


اما این با سفری که من خودم آغاز کردم، شروع می شود
با پرسشی سخت از خردمندان
درباره زندگی جنسی.
و این سفری‌ست که صرفا برای تقویت ایمان من است،
و قدردانی از تاریخ محلی و فرهنگ‌ها
با نشان دادن امکانهایی که زمانی برای من محض بودند.


حالا با توجه به آشفتگی در بسیاری از کشورها در سرزمین های عربی،
صحبت کردن در مورد رابطه جنسی، به چالش کشیدن تابوهای،
جستجوی جایگزین ها، بنظر چیزی لوکس و غیر لازم میرسد.


اما در این لحظۀ بحرانی تاریخ،
اگر ما آزادی و عدالت،
حیثیت و برابری،
حفظ حریم خصوصی و استقلال در زندگی شخصی‌مان، در زندگی جنسی‌مان را محکم نکنیم،
آن را در زندگی اجتماعی بسیار سخت خواهیم یافت.


سیاست و روابط جنسی محرم همبستر هستند،
و این حقیقتی برای همه ماست.
مهم نیست که ما کجا زندگی می‌کنیم و کجا عشق می‌ورزیم.


سپاسگزارم.


(تشویق تماشاگران)

