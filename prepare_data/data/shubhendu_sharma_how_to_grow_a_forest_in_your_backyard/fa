
این یک جنگل مصنوعی است.
می‌تواند تا چندین جریب گسترش پیدا کند،
و یا در یک محوطه‌ی کوچک جا شود،
به کوچکی باغچه‌ی خانه‌تان.
هر کدام از این جنگل‌ها،
فقط دو سال عمر دارد.
من یک جنگل در حیاط پشتی خانه‌ی خودم دارم.
که گونه‌های جانوری و گیاهی مختلفی را
جذب می‌کند.


(آواز پرنده)


من هر روز با چنین صدایی بیدار می‌شوم،
مانند یک شاهزاده دیزنی.


(خنده)


من یک کارآفرینم
که به صورت حرفه‌ای به ساخت
این‌گونه جنگل‌ها کمک می‌کند.
ما به کارخانه‌ها کمک کرده‌ایم،
به مزارع،
مدارس،
خانه‌ها،
تفرج‌گاه‌ها،
آپارتمان‌ها،
پارک‌های عمومی،
و حتی یک باغ‌وحش
تا چنین جنگلی داشته باشند.
جنگل، یک منطقه‌ی جدا افتاده
که حیوانات در آن زندگی می‌کنند نیست.
جنگل، می‌تواند
یک عضو ضروری از زیست شهری ما باشد.
جنگل، برای من
جایی‌ست که آنقدر درخت دارد،
که نمی‌توان به راحتی در آن قدم گذاشت.
مهم نیست که چقدر بزرگ یا کوچک باشند.


بیشتر زمینی که ما الان در آن زندگی می‌کنیم
جنگل بوده است.
این به قبل از مداخله‌ی انسان مربوط می‌شود.
بعد ما شهرهایمان را در این جنگل‌ها ساختیم،
مانند سائوپائولو
(شهری در برزیل)
و فراموش کردیم که ما هم
جزئی از طبیعت هستیم،
همانقدر که ۸.۴ میلیون گونه‌ی دیگر زمین هستند.
محل سکونت ما دیگر زیستگاه طبیعی ما نیست.
اما برای برخی از ما دیگر اینطور نیست.
من و تعدادی دیگر امروزه این جنگل‌ها را
به صورت حرفه‌ای می‌سازیم —
هرجا و همه‌جا.


من یک مهندس صنایع هستم.
در ساختن ماشین تخصص دارم.
در شغل قبلی‌ام در تویوتا،
یاد گرفتم چطور منابع طبیعی را
به محصولات تبدیل کنم.
برای مثال،
ما شیره‌ی درخت کائوچو را می‌کشیم،
آن را تبدیل می‌کنیم به لاستیک خام،
و از آن تایر درست می‌کنیم — یعنی همان محصول.
اما این محصولات نمی‌توانند دوباره
یک منبع طبیعی شوند.
ما اجزای طبیعت را از آن جدا می‌کنیم،
و آنها را به وضعیتی
غیر قابل بازگشت می‌بریم.
این تولید صنعتی است.


از آن طرف، طبیعت، 
در جهتی کاملا متضاد کار می‌کند.
سیستم طبیعی،‌ با جمع کردن عناصر کنار هم
تولید می‌کند،
اتم به اتم.
تمامی محصولات طبیعی،
دوباره یک منبع طبیعی می‌شوند.
این چیزی‌ست که من یاد گرفتم
زمانی که یک جنگل
در حیاط پشتی خانه‌ی خودم ساختم.
و این اولین باری بود که با طبیعت کار کردم،
به جای مقابله با آن.
از آن زمان تاکنون
ما ۷۵ جنگل از چنین جنگل‌هایی
در ۲۵ شهر دنیا ساخته‌ایم.
هر بار که در جای جدیدی کار می‌کنیم
می‌بینیم که هر چیزی که
برای ساخت جنگل نیاز داریم
درست دور و برمان یافت می‌شود.
همه‌ی کاری که لازم است انجام دهیم
این است که این چیز‌ها را گرد هم بیاوریم
و بگذاریم طبیعت وارد عمل شود.


برای ساختن جنگل، با خاک شروع می‌کنیم.
خاک را لمس می‌کنیم، حس می‌کنیم و حتی می‌چشیم
تا تشخیص دهیم چه ویژگی‌هایی کم دارد.
اگر خاک از ذرات کوچک تشکیل شده باشد،
فشرده می‌شود —
آنقدر فشرده، که آب نمی‌تواند در آن نفوذ کند.
ما مقداری بایومس محلی که در دسترس است
را با آن مخلوط می‌کنیم،
که کمک می‌کند خاک نفوذ‌پذیری بیشتری پیدا کند.
حالا دیگر آب می‌تواند در آن نفوذ کند.
اگر خاک توانایی نگه‌داری آب را 
در خود نداشته باشد،
بایومس بیشتری با آن مخلوط می‌کنیم —
از مواد جاذب آب،
مانند پیت یا باگاس (تفاله‌ی نیشکر)،
تا خاک بتواند آب را نگه دارد
و مرطوب بماند.


برای رشد، گیاهان به آب،
نور خورشید و مواد مغذی نیاز دارند.
اگر خاک مواد مغذی در خود نداشته باشد چه؟
ما مستقیما به آن
مواد مغذی اضافه نمی‌کنیم.
این راه صنعتی آن کار خواهد بود،
و مخالف طبیعت.
در عوض، ما میکروارگانیزم‌هایی
به خاک اضافه می‌کنیم.
آن‌ها به طور طبیعی مواد مغذی را
در خاک تولید می‌کنند.
آنها از بایومسی که با خاک مخلوط کرده‌ایم
تغذیه می‌کنند،
و فقط کافیست که بخورند و تکثیر شوند.
و با زیاد شدن تعدادشان،
خاک دوباره شروع به نفس کشیدن می‌کند.
زنده می‌شود.


ما در مورد گونه‌های درختان بومی منطقه
تحقیق می‌کنیم.
چطور تشخیص می‌دهیم که بومی هستند یا نه؟
خب، هر چیزی که قبل از مداخله‌ی انسان
وجود داشته، بومی است.
قانون ساده‌ایست.
ما یک پارک بومی را بررسی می‌کنیم
تا آخرین بازمانده‌های یک جنگل طبیعی را
پیدا کنیم.
بیشه‌های مقدس را بررسی می‌کنیم،
یا جنگل‌های مقدس اطراف معابد را.
و اگر اصلا چیزی پیدا نکردیم،
به موزه‌ها می‌رویم
تا بذر یا چوب درختانی که زمان‌های دور
در آن منطقه بوده‌اند را بیابیم.
ما نقاشی‌ها، اشعار و ادبیات قدیم آن منطقه
را بررسی می‌کنیم،
تا گونه‌های درختان متعلق به آنجا را
بشناسیم.


زمانی که درختانمان را مشخص کردیم،
آنها را در چهار طبقه‌ی مختلف تقسیم می‌کنیم:
طبقات بوته، درختچه،
درخت و سایبان.
بهره و سهم هر طبقه را مشخص می‌کنیم،
و سپس درصد هر کدام از گونه‌های درختان را
در ترکیب کلی معین می‌کنیم.
اگر یک جنگل میوه می‌سازیم،
درصد درختان ثمری را بیشتر می‌کنیم.
ممکن است جنگل گل بخواهیم،
جنگلی که پرندگان یا زنبورهای زیادی را جذب کند.
یا فقط یک جنگل بومی وحشی همیشه‌سبز.


ما بذرها را جمع‌آوری می‌کنیم
و از آنها نهال رشد می‌دهیم.
اطمینان حاصل می‌کنیم که
درختان متعلق به یک طبقه،
کنار یکدیگر کاشته نشده‌ باشند.
در غیر این صورت وقتی بلند می‌شوند،
بر سر یک فضای عمودی با هم رقابت می‌کنند.
ما نهال‌ها را نزدیک یکدیگر می‌کاریم.
روی سطح، لایه‌ی ضخیمی از کود برگ
پخش می‌کنیم،
تا زمانی که هوا گرم است، خاک مرطوب بماند.
و زمانی که سرد است،
تشکیل برفک فقط روی کود برگ انجام شود،
تا وقتی هوا یخبندان است،
خاک همچنان بتواند نفس بکشد.
این خاک خیلی نرم است —
آنقدر نرم، که ریشه‌ها می‌توانند
به راحتی در آن نفوذ کنند،
و به سرعت.


در ابتدا،
به نظر نمی‌رسد که جنگل رشد می‌کند،
اما در زیر زمین در حال رشد کردن است.
در سه ماه اول،
ریشه‌ها به عمق یک متری می‌رسند.
این ریشه‌ها، یک شبکه‌ی درهم بافته را
شکل می‌دهند،
که محکم خاک را گرفته‌اند.
میکروب‌ها و قارچ‌ها در سرتاسر
این شبکه متشکل از ریشه‌‌ زندگی می‌کنند.
حال اگر در پیرامون یک درخت،
مواد مغذی خاصی وجود نداشته باشد،
این میکروب‌ها مواد مغذی را
به درخت می‌رسانند.
هر زمان که باران ببارد،
به طور سحرآمیزی،
در طول شب، قارچ‌ها پدیدار می‌شوند.
و این نشان می‌دهد که خاک زیرین،
یک شبکه‌ی قارچی سالم دارد.


زمانی که این ریشه‌ها شکل گرفتند،
جنگل شروع به رشد در سطح زمین می‌کند.
جنگل رشد می‌کند و ما آن را آبیاری می‌کنیم،
برای دو یا سه سال آینده،
جنگل را آب می‌دهیم.
می‌خواهیم تمام آب و مواد مغذی خاک را
تنها برای درختان خودمان نگه داریم.
پس گیاهان هرز روی زمین را در می‌آوریم.
وقتی جنگل رشد کند،
جلوی نور خورشید را می‌گیرد.
نهایتا، جنگل آنقدر متراکم می‌شود
که نور خورشید دیگر به زمین نمی‌رسد.
حالا دیگر گیاهان هرز نمی‌توانند رشد کنند،
چون آن‌ها هم به نور خورشید نیاز دارند.


در این مرحله،
هر قطره آبی که در جنگل می‌افتد،
تبخیر می‌شود اما به اتمسفر برنمی‌گردد.
این جنگل متراکم،
هوای مرطوب را در خود ذخیره می‌کند
و رطوبتش را حفظ می‌کند.
ما به تدریج آبیاری را کاهش می‌دهیم
و در نهایت آن را قطع می‌کنیم.
و حتی بدون آبیاری،
کف جنگل مرطوب باقی می‌ماند،
و حتی گاهی تاریک.
حال زمانی که یک برگ بر زمین جنگل می‌افتد،
فورا شروع به پوسیدن می‌کند.
این بایومس پوسیده، گیاخاک را تشکیل می‌دهد،
که غذای جنگل است.
با رشد جنگل،
برگ‌های بیشتری روی زمین ‌می‌افتد،
یعنی گیاخاک بیشتری تولید می‌شود،
که به معنی غذای بیشتر است.
پس جنگل می‌تواند باز بیشتر رشد کند.
و این جنگل، به صورت تصاعدی
به رشد کردن ادامه می‌دهد.


بعد از استقرار،
این جنگلها خودشان را دوباره و دوباره
بازتولید می‌کنند —
احتمالا برای همیشه.
در یک جنگل طبیعی مانند این،
بهترین نوع مدیریت، مدیریت نکردن است.
مثل یک مهمانی جنگلی کوچک.


(خنده)


این جنگل به صورت جمعی رشد می‌کند.
اگر همین درختان —
همین گونه‌ها —
به صورت مجزا کاشته شده بودند،
به این سرعت رشد نمی‌کرد.
و به این صورت ما یک جنگل ۱۰۰ ساله را
فقط در مدت ۱۰ سال می‌سازیم.


خیلی ممنون.


(تشویق)

