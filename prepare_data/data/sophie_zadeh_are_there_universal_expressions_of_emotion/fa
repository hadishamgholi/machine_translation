
چهل و چند ماهیچه صورت انسان
می‌توانند در ترکیب‌های مختلف فعال شوند
تا هزاران قیافه را بسازند.
اما آیا این قیافه‌ها یک شکل هستند
و همه جای دنیا یک معنا را منتقل می‌کنند،
بدون توجه به فرهنگ؟
آیا لبخند یک نفر دهن کجی دیگری است؟


چارلز داروین نظریه داد که بیان احساسات
یک ویژگی مشترک انسانی است.
اما او در اقلیت بود.
تا اواسط قرن ۲۰ام،
بسیاری محققان بر این باور بودند که راه‌های
خاصی که با آنها احساسات را بیان می‌کنیم
رفتارهای آموخته شده‌ای هستند
که در میان فرهنگ‌ها تفاوت دارند.
سیلویان تامکینز نظریه‌پرداز شخصیت یکی از
افرادی بود که به خلاف آن اصرار داشت.
تامکینز ادعا کرد که تاثیراتی مشخص —
حالت‌های احساسی و بیان چهره‌ای آنها —
جهانی هستند.


در دهه ۱۹۶۰، روان‌شناس پل اکمن
تصمیم گرفت این نظریه را آزمایش کند
و صدها ساعت فیلم را
از قبیله‌های دورافتاده
از دنیای مدرن بررسی کرد.
اکمن متوجه شد که بیان احساسات
افراد محلی نه تنها آشنا هستند،
بلکه دقیقا در شرایطی رخ می‌دهند
که او انتظار داشت.
برعکس آن، او آزمایش‌هایی با قبیله‌هایی انجام داد
که هیچ وقت در معرض دنیای مدرن نبوده‌اند.
آنها توانستند به درستی
تصاویر قیافه‌های مختلف را با داستان‌هایی
که برای برانگیختن احساس خاصی
طراحی شده بودند مطابقت دهند.
در طول چند دهه بعد،
تحقیقات بیشتر ایده داروین را تایید کرد
که بعضی از مهم‌ترین بیان‌های احساسی ما
در واقع جهانی هستند.
اما میزان بیان مناسب درباره یک موقعیت خاص
می‌تواند در میان فرهنگ‌ها
خیلی متفاوت باشد.


برای مثال، محققان حالت‌های صورت را
در افرادی که نابینا متولد می‌شوند
مطالعه کرده‌اند،
با این فرض که اگر
بیان احساسات جهانی هستند،
آنها هم قیافه‌ای مانند افراد بینا
به خود خواهند گرفت.
در یک تحقیق، ورزشکاران بینا و نابینا
در هنگام برد یا باخت در مسابقه
بیان احساسی یکسانی نشان دادند.


شواهد بیشتر را می‌توان
در خویشاوندان تکاملی ما پیدا کرد.
مقایسه حالت‌های چهره میان انسان‌ها
و پستانداران غیرانسان
شباهت‌هایی را میان ساختار
و حرکت ماهیچه‌های صورت نشان داده است.
خنده شامپانزه با خنده ما متفاوت است،
اما بعضی حرکت‌های ماهیچه‌ای یکسان هستند.


در دهه ۶۰، اکمن
شش بیان اصلی را شناسایی کرد.
خشم با به هم کشیدن
ابروهای پایین آمده همراه است،
و چشم‌های عصبی و تنگ شده،
و لب‌های سفت؛
انزجار، با بالا کشیدن لب‌ها
و بینی چروک شده همراه است.
در ترس، ابروها بالا می‌روند
و سفیدی بالای چشم پدیدار می‌شود
و دهان تا حد امکان باز می‌شود،
در حالی که غافل‌گیری آشنا به نظر می‌رسد،
با ابروهای منحنی و لب‌های آرام.
ناراحتی با گوشه‌های
داخلی ابرو نشان داده می‌شود
که به داخل و بالا کشیده می‌شوند،
و چشم‌های افسرده،
و دهان آویزان.
و البته خوشحالی هم هست:
لب‌ها بالا و عقب کشیده می‌شوند،
و گونه‌های بالا رفته باعث
ایجاد چروک دور چشم می‌شوند.
اخیرا، محققان موارد
دیگری را هم پیشنهاد داده‌اند
مثل تحقیر،
شرم،
و بی‌میلی،
اما نظرات درباره مرزبندی روشن
میان این دسته‌بندی‌ها متفاوت هستند.


پس اگر حق با اکمن و سایر محققان باشد،
چه چیزی یک قیافه مشخص را جهانی می‌کند؟
و چرا به این صورت نشان داده می‌شوند؟
دانشمندان نظریه‌های مختلفی دارند
که ریشه در تکامل ما دارند.
یکی این است که قیافه‌های خاصی
برای بقای ما مهم هستند.
ترس و تعجب می‌توانند سایرین را
از خطری ناگهانی مطلع کنند.
مطاله انسان‌ها و بعضی نخستیان دیگر
نشان داده‌اند که ما نسبت به چهره خنثی
به چهره‌ای که تهدیدی را علامت می‌دهد
توجه بیشتری داریم،
مخصوصاً وقتی خودمان هم در آماده‌باش باشیم.


بیان‌های چهره می‌تواند همچنین
به سازگاری گروهی کمک کند
و حالت‌های درونی ما را
به اطرافیان ما نشان دهد.
غصه، به طور مثال، به گروه
علامت می‌دهد که مشکلی وجود دارد.
شواهدی هست که قیافه‌ها
ممکن است حتی بیشتر به طور مستقیم
با فیزیولوژی ما در ارتباط باشند.
به طور مثال، چهره ترسیده،
می‌تواند مستقیماً احتمال بقا
در شرایط خطرناک را بالا ببرد
چون باعث می‌شود چشم‌ها نور بیشتری جذب کنند
و ریه‌های ما هوای بیشتری به داخل بکشند،
و ما را برای نبرد یا فرار آماده کنند.


هنوز هم باید تحقیقات بیشتری
برای درک حالات احساسی چهره انجام شود،
مخصوصاً وقتی درباره
فعالیت درونی مغز آگاهی بیشتری داریم.
اما اگر گاهی خودتان را
میان غریبه‌هایی در سرزمینی غریب دیدید،
یک لبخند دوستانه می‌تواند راه درازی برود.

