
مانند هر مهندس نرم‌افزار مشتاقی،
من خبر‌های شرکت‌های فناوری
سیلیکون ولی را با دقت دنبال می‌کنم،
تقریباً مثل طرفداران فوتبال که اخبار
تیم خود را در اروپا دنبال می‌کنند.
من مقالات وبلاگ‌های فناوری را می‌خوانم
و بر روی گوشی به پادکست گوش می‌دهم.
اما پس از خواندن مقاله،
قفل کردن گوشی و برداشتن هدفونم،
دوباره به آفریقای سیاه برمی‌گردم،
جایی که چشم‌انداز متفاوتی وجود دارد.
ما قطعی‌های برق طولانی و زیادی داریم،
ضریب نفوذ پایین کامپیوتر،
ارتباطات اینترنتی ضعیف
و بیماران زیادی که به بیمارستان‌هایی
با امکانات کم می‌روند.
از زمان گسترش اچ‌آی‌وی،
بیمارستان‌ها با مشکل مدیریت
پرونده‌های درمان اچ‌آی‌وی
برای تعداد زیادی بیمار مواجه شده‌اند.
در چنین شرایطی،
وارد کردن سیستم‌های فناوری که در کشورهای
دیگر توسعه یافته‌اند، کارایی ندارد،
ولی در سال ۲۰۰۶، من به
گروه سلامت بائوباب پیوستم،
گروهی که از مهندسان داخلی استفاده می‌کرد
برای توسعه برنامه‌های مناسب
که به مشکلات سلامتی
در مالاوی رسیدگی می‌کنند.
ما یک سیستم پرونده سلامت
الکترونیک طراحی کردیم
که توسط کارکنان درمانی در زمان
مراجعه بیماران استفاده می‌شود.
در طول کار، متوجه شدیم که ما نه تنها
باید نرم‌افزار را طراحی می‌کردیم،
بلکه باید زیرساخت‌ها را هم نصب می‌کردیم.
ما کارکنان کافی در بخش درمان نداریم
برای این که هر بیمار
را کاملاً معاینه کنند،
پس دستورالعمل‌های بالینی را نیز
در نرم‌افزار قرار دادیم
برای راهنمایی پرستاران و کارکنان
که به کارها رسیدگی می‌کنند.
هر کسی یک تاریخ تولد دارد،
ولی همه تاریخ تولد خود را نمی‌دانند،
پس الگوریتم‌هایی برای استفاده
از تاریخ‌های تولد تقریبی
مانند تاریخ‌های دقیق نوشتیم.
چگونه پیگیر بیمارانی باشیم
که در محله‌های فقیر
بدون نام خیابان و پلاک زندگی می‌کنند؟
ما از مختصات برای نشان دادن
آدرس فیزیکی آن‌ها استفاده کردیم.
در مالاوی هیچ شناسنامه‌ای برای
تشخیص هویت بیماران وجود ندارد،
پس ما به ناچار کد شناسایی خاص
برای هر بیمار تعریف کنیم
تا پرونده‌های آن‌ها را در درمانگاه‌های
مختلف به هم مرتبط کنیم.
این کدها که به صورت بارکد پرینت شده‌اند
بر روی برچسب‌هایی که روی
پرونده‌های پزشکی چسبانده شده
و به بیماران داده می‌شوند.
با وجود این بارکد شناسایی،
می‌توان با یک اسکن ساده توسط بارکدخوان
به سرعت به پرونده بیمار دسترسی پیدا کرد.
دیگر نیازی به بازنویسی مشخصات آن‌ها
در فرم ثبت‌نام در هر مراجعه وجود نداشت.
و ناگهان، صف‌ها کوتاه‌تر شدند.
یعنی بیماران که معمولاً مادرانی
به همراه بچه‌هایشان بودند،
زمان کمتری برای دریافت
کمک منتظر می‌ماندند.
و اگر پرونده خود را گم کنند،
همچنان می‌توان با جستجوی نام آن‌ها،
به پرونده‌هایشان دسترسی پیدا کرد.
ما نام‌ها را به صورت کاملاً
متفاوتی تلفظ می‌کنیم.
ما خیلی راحت «ر» و «ل» را
با هم ترکیب می‌کنیم،
در نسخه‌های انگلیسی و بومی نام‌ها.
حتی ساندکس،
یک روش استاندارد برای دسته‌بندی
کلمات بر اساس تشابه آوایی آن‌ها،
به اندازه کافی خوب نبود.
پس ما باید آن را اصلاح می‌کردیم
تا بتوانیم پرونده‌های موجود را
با هم مرتبط کنیم.
پیش از عرضه آیفون،
مهندسان نرم‌افزار کامپیوترهای
شخصی را توسعه داده‌اند،
ولی بر اساس تجربه ما،
متوجه شدیم که شبکه برق ما
برای کامپیوتر‌های شخصی
به اندازه کافی قابل اطمینان نیست.
پس ما کاربری دستگاه‌های فروش لمسی
که برای فروشگاه‌ها 
درست شده بودند را تغییر دادیم
و از آن‌ها در درمانگاه‌ها استفاده کردیم.
در آن زمان، ما وسایل اینترنتی
به نام «آی اوپنرز» وارد می‌کردیم
که توسط یک شرکت آمریکایی شکست خورده،
در دوره دات‌کام ساخته شده بودند.
ما با اصلاح صفحه نمایش آن‌ها،
به آن‌ها سنسور‌های لمسی اضافه کردیم
و سیستم برق آن‌ها را به کار با
باتری‌های قابل‌شارژ تغییر دادیم.
زمانی که شروع کردیم، شبکه
قابل اطمینانی برای ارسال اطلاعات
به خصوص از بیمارستان‌های
روستایی وجود نداشت.
پس ما برج‌های مخابراتی خود را ساختیم،
یک شبکه بی‌سیم ایجاد کردیم
و درمانگاه‌ها را در لیلونگوه،
پایتخت مالاوی به هم متصل کردیم.
(صدای تشویق)
با گروهی از مهندسان
که در بیمارستان کار می‌کردند،
ما نحوه استفاده کارکنان درمانی
از سیستم را بررسی کردیم
و به طور مشابه، یک سیستم اطلاعاتی ساختیم
که اکنون پرونده‌های اچ‌آی‌وی
در تمام بیمارستان‌های بزرگ 
در مالاوی را مدیریت می‌کند.
هر کدام از این بیمارستان‌ها به بیش از
۲ هزار بیمار اچ‌آی‌وی خدمات می‌دهند.
اکنون کارکنان بخش درمان 
که قبلاً روزها وقت صرف
جمع‌آوری و تدوین
گزارش‌های سه‌ماهه می‌کردند
همان گزارش‌ها را در
چند دقیقه آماده می‌کنند،
و متخصصان درمان از تمام نقاط جهان
اکنون به مالاوی می‌آیند 
تا کاری که ما کردیم را یاد بگیرند.
(صدای تشویق)
الهام‌بخش و سرگرم‌کننده است
که روند‌های فناوری را در جهان دنبال کنید،
ولی برای بکارگیری آن‌ها
در محیط‌هایی با منابع کم
مانند بیمارستان‌های عمومی در آفریقای سیاه،
ما باید «همه فن حریف» می‌شدیم
و همه سیستم‌ها را می‌ساختیم،
از جمله زیرساخت‌ها را
از اول تا آخر.
سپاسگزارم.
(صدای تشویق)

