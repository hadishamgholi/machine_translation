
ارتباط زیر آب چالش برانگیز است.
نور و بو به خوبی حرکت نمی‌کنند، 
پس دیدن و بو کشیدن برای حیوانات سخت است.
اما در آب صدا حدود چهار برابر
سریع‌تر از هوا حرکت می‌کند،
پس در این محیط تاریک،
پستانداران معمولاً برای ارتباط
به صداسازی متکی هستند.


برای همین است که هم‌آوایی صداها 
اقیانوس را پر کرده است.
تق‌تق‌ها،
ضربان‌ها،
سوت‌ها،
ناله‌ها،
بینگ‌ها،
گریه‌ها،
و صداهای لرزان 
مثال‌هایی از آن صداها هستند.
اما مشهورترین بخش این سمفونی زیرآبی
نغمه‌ها، یا آهنگ‌های تحریک‌آمیزی هستند
که بزرگترین پستانداران دنیا،
یعنی نهنگ‌ها می‌سرایند.


آواز نهنگ‌ها یکی از
پیچیده‌ترین سیستم‌های ارتباطی
در قلمرو حیواات است.
تنها چند گونه به آوازخوانی معروف‌اند.
نهنگ آبی،
نهنگ تیغ‌باله،
نهنگ قطبی،
نهنگ نیزه‌ای جنوبگان،
و البته نهنگ گوژپشت.
این‌ها شیارنهنگان هستند
که به جای دندان از صفحه‌های استخوانی مودار
برای به دام انداختن شکار استفاده می‌کنند.
در ضمن، نهنگ‌های دندان‌دار هم
از پژواک‌جایابی استفاده می‌کنند،
و آنها و سایر گونه‌های شیارنهنگان
برای ارتباط ازخودشان صداهای اجتماعی
مانند گریه و سوت در می‌آورند.
اما آن صداسازی‌ها 
پیچیدگی آوازها را ندارند.


پس چطور این کار را می‌کنند؟
پستانداران خشکی مانند ما،
با بیرون دادن هوا و لرزاندن تارهای صوتی
صدا تولید می‌کنند.
شیارنهنگان بافت چین‌خورده U شکلی دارند
که میان ریه‌هایشان
و اندام‌های انعطاف‌پذیر بزرگی که کیسه‌های
حنجره‌ای نامیده می شود، قرار گرفته است.
از آنجا که نمی‌توان
اندام‌های داخلی یک نهنگ زنده را
هنگام آواز خواندن دید
از این مسئله مطمئن نیستیم،
اما فکر می‌کنیم 
وقتی یک نهنگ آواز می‌خواند،
انقباض ماهیچه‌های گلو و سینه
هوای ریه را از میان بافت چین خورده 
به درون کیسه‌های حنجره‌ای حرکت می‌دهد،
و باعث لرزش باف چین خورده U شکل می‌شود.
مثل گروه کری 
که در کلیسای جامع آواز بخوانند
صدای تولید شده
در کیسه‌های حنجره‌ای تشدید می‌شود
تا آوازها به قدری بلند باشند که 
از هزاران کیلومتر آن طرف‌تر هم شنیده شوند.
نهنگ‌ها برای آواز خواندن
نیازی به بیرون دادن هوا ندارند.
در عوض، هوا در ریه‌های آنها بازیابی می‌شود
تا دوباره صدا تولید کنند.


یکی از دلایل شگفت‌انگیز بودن 
آواز نهنگ‌ها الگوی آنها است.
واحدهایی، مانند ناله، گریه و جیرجیر
در عباراتی مرتب شده‌اند.
تکرار عبارت‌ها زمینه‌ها را شکل می‌دهد.
چند زمینه که در الگویی قابل پیش‌بینی
تکرار می‌شوند یک آواز را شکل می‌دهند.
این ساختار دارای سلسله مراتب 
نوعی دستور زبان است.
مدت زمان آواز نهنگ‌ها بسیار متغیر است،
و نهنگ‌ها می‌توانند آنها را 
بارها و بارها تکرار کنند.
در یک جلسه ضبط شده، 
یک نهنگ گوژپشت ۲۲ ساعت آواز خواند.


و چرا این کار را می‌کنند؟
هنوز علت قطعی را نمی‌دانیم،
اما می‌توانیم حدس بزنیم.
از آنجا که تنها نرها و بیشتر
در زمان جفت گیری آواز می‌خوانند،
ممکن است آواز خواندن 
برای جذب ماده‌ها باشد.
یا شاید برای تعیین قلمرو
و ترساندن سایر نرها باشد.


نهنگ‌ها هر سال به مناطق تغذیه 
و جفت‌گیری یکسان بازمی‌گردند،
و هر جمعیت مجزا آواز متفاوتی دارد.
آوازها با گذشت زمان تکامل می‌یابند 
و عبارات اضافه، تعویض، یا حذف می‌شوند.
و وقتی نرهای دسته‌های مختلف 
در مناطق صدارس مختلف تغذیه می‌کنند،
معمولاً عبارت‌ها را تبادل می‌کنند،
شاید به این دلیل که آواز جدید 
جذابیت آنها را برای ماده‌ها بیشتر می‌کند.
این یکی از سریع‌ترین
نمونه‌های تبادل فرهنگی است،
جایی که رفتارهای آموخته شده
میان افراد غیر هم‌خانواده
از یک گونه یکسان مبادله می‌شود.


ما می‌توانیم با استفاده از
میکروفون‌های زیرآبی به نام هیدروفون
به این آوازها گوش کنیم.
این کار به ما کمک می‌کند وقتی امکان مشاهده
یا نمونه‌های ژنتیکی در دسترس نیست،
گونه را دنبال کنیم.
به طور مثال دانشمندان توانسته‌اند
وال‌های آبی گریزان را در سراسر دنیا
با استفاده از آوازشان از هم تمیز دهند.
اما در نتیجه فعالیت انسان، 
سر و صدا در اقیانوس رو به افزایش است.
کشتی‌رانی،
سونار نظامی،
ساخت و ساز زیر آب،
و لرزه سنجی برای نفت
به وفور اتفاق می‌افتند
و ممکن است این‌ها
با ارتباط نهنگ‌ها تداخل پیدا کنند.
اگر سر و صدای آدم‌ها خیلی بلند باشد،
ممکن است بعضی نهنگ‌ها 
از تغذیه اصلی و جفت‌گیری صرف نظر کنند.
و دیده شده که نهنگ‌های گوژپشت 
در واکنش به صدایی در فاصله ۲۰۰ کیلومتری
آواز خواندن خود را کاهش داده‌اند.
محدود کردن فعالیت انسان در مسیرهای مهاجرت
و سایر زیستگا‌های بحرانی،
و کاهش آلودگی صوتی در تمام اقیانوس
ممکن است به اطمینان یافتن
از بقای نهنگ‌ها کمک کند.
اگر نهنگ‌ها بتوانند به آواز خواندن ادامه
دهند و ما بتوانیم به گوش کردن ادامه دهیم،
شاید روزی واقعاً بفهمیم چه می‌گویند.

