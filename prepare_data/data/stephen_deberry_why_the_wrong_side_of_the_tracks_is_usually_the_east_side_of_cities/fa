
آمده‌ام تا درمورد اصول اولیه
و جوامعی که دوست‌شان دارم صحبت کنم —
علی‌الخصوص شرق پالو آلتو، کالیفرنیا،
که پر است از آدم‌های فوق‌العاده.
همین‌طور جامعه‌ای هست که
به طور تعجب‌انگیزی توسط
آزاد راه ۱۰۱ که به سمت سیلیکون‌ولی
می‌رود دو قسمت شده.
در سمت غرب آزاد راه در پالو آلتو
«داراها» قرار گرفته‌اند
در هر ابعادی که فکرش را کنید:
آموزش، درآمد، دسترسی به آب فراوان.
در سمت شرق آزاد راه
«ندارها» قرار گرفته‌اند.
و حتی اگر ندانید شرق پالو آلتو کجاست،
احتمالاً داستان نابرابری
مناطق شرق و غرب را می‌دانید،
چه جدایی ریل‌های راه‌آهن در
شرق پیتزبورگ باشد
چه گراس‌پوینت‌گیت در شرق دیترویت
یا شرق سنت‌لوییس،
شرق اوکلند، شرق فیلی.
چرا اینطور است که جمعیت‌های در حاشیه
به لحاظ اجتماعی، اقتصادی و زیست‌محیطی
اغلب در شرق شهرها قرار می‌گیرند؟
پاسخ،
باد هست.


اگر از قطب شمال
به زمین نگاه کنید،
می‌بینید که باد خلاف ساعت می‌چرخد.
اثر این حرکت
این است که بادهای نیمکره‌های
شمالی و جنوبی
هنگام چرخش زمین
در جهت یکسانی می‌وزند —
به سمت شرق.
اینطور می‌توان آن را دید:
تصور کنید دور آتشی
در تفرجگاه نشسته‌اید.
ده نفر هستید، و همه باید گرم بمانند.
سوال اینجاست: چه کسی جایی می‌نشیند که
دود به صورتش بخورد؟
و پاسخ این است که:
افرادی کم زورتر.


این مثال آتش تفرجگاهی همان چیزی
است که در شهرها اتفاق می‌افتد،
نه فقط در ایالات متحده،
بلکه در سراسر دنیا:
شرق لندن؛ قسمت شرقی پاریس
نیز همینطور است؛
شرق بیت‌المقدس.
حتی همین خیابانی که الان
ما در آن نشسته‌ایم،
جامعه‌ی حاشیه‌نشین
شرق ونکوور است.
من تنها کسی نیستم که
متوجه این موضوع شده.
من سخت روی موضوع دقیق شدم،
چندین سال.
و سرانجام گروهی تاریخی اقتصادی
در انگلستان پیدا کردم
که پراکندگی دودکش‌ها در
عصر صنعت را مدل‌سازی کرد.
و با معادلات ریاضی به همان
نتیجه‌ای رسیدند
که من انسان‌شناس رسیده بودم.
نتیجه که: باد و آلودگی هوا دارند
جوامع حاشیه‌ای را به شرق می‌رانند.
منطق حاکم بر عصر صنعت
ناظر بر ناهمخوانی است.
ناظر بر داراها و ندارهاست،
همان که بخشی از فرهنگ‌ ما شده.
برای همین هم شما دقیقاً می‌دانید
وقتی می‌گویم یک نفر در
«سمت اشتباه ریل» زندگی می‌کند
راجع به چه چیزی حرف می‌زنم.
این اصطلاح از جهت وزش بادی می‌آید
که دود آلوده‌ی قطار را می‌برد —
معمولاً به سمت شرق.
نمی‌گویم تک تک جوامع شرق شهر
در حاشیه هستند،
یا هر جامعه‌ی حاشیه‌نشینی
در شرق شهر است،
اما سعی دارم نکته‌ی بزرگ‌تری
راجع به ناهمخوانی ذاتی و طراحی‌شده بگویم.
پس اگر دیدید دارید راجع به
هر جهت اصلی حرف می‌زنید
از یک آزادراه، رودخانه، ریل راه‌آهن،
دارید راجع به جامعه‌ای شرق‌نشین
حرف می‌زنید.


حاالا، واضح است که باد
پدیده‌ای طبیعی است.
اما تصمیمات طراحی‌ که
برای جدا کردن خودمان می‌گیریم
طبیعی نیستند.
این حقیقت را در نظر بگیرید که هر
جامعه‌ی شرق‌نشینی در ایالات متحده
در دوران تفکیک نژادی ساخته شدند.
مشخص هست که حتی سعی هم نداشتیم
طراحی‌مان را به سود همه انجام دهیم،
پس در نتیجه به معضلاتی از قبیل
تبعیض در خدمات‌دهی برخوردیم.
جایی که دولت عملاً نقشه‌هایی ترسیم کرد
تا به بانکدارها بگوید
کجاها نباید وام بدهند.
این یکی از آن نقشه‌های واقعی است.
و می‌بینید که چطور مناطق قرمز،
در سمت شرق شهرها
متراکم می‌شوند.
آن تصمیم‌های طراحی مالی به
پیشگویی خودمحقق‌شده تبدیل شد:
هیچ وامی به مناطق کمتر
مالیات دهنده نمی‌رسید
و این، مدارس بدتر و نیروی
کار کم مهارت‌تری خلق کرد،
و —چه کار دارید — درآمدهای کمتر.
که یعنی باز هم برای دریافت وام
واجد صلاحیت نیستید.
تنها گردابی وحشی و پایین کشنده.
و این تنها در مورد ارائه‌ وام بود.
ما تصمیم‌های طراحی بدیمن مشابهی
در خیلی از مسائل دیگر نیز گرفته‌ایم،
برای نمونه زیرساخت‌های آبرسانی
تا جایی که تصمیم گرفتیم فروشگاه‌های
زنجیره‌ای را جایگزین آبجوفروشی‌ها کنیم،
یا حتی در مورد چگونگی سرمایه‌گذاری
و جمعیت هدف در محصولات فناورانه.


در کل، این فهرست از آسیب‌ها
نتیجه‌ی کار پیشینیان ما است.
فکر نمی‌کنم خواسته باشیم
این طور به یادمان بیاورند،
اما عملاً این کاری بوده که در قرن اخیر
با جوامع شرق‌نشین کرده‌ایم.
خبر خوب این هست که،
لازم نیست حتماً به این شکل باشد.
ما خودمان معضل شرق‌نشینی را
بوجود آوردیم
با طراحی‌های بد ما،
بنابراین می‌توانیم با طراحی‌های خوب
از آن خلاص شویم.
و من فکر می‌کنم اولین اصل طراحی خوب
خیلی هم ساده است:
باید از الزام طراحی به نفع همه شروع کنیم.
خب، مثال آتش تفرجگاه را یادتان هست.
اگر می‌خواهیم همه بهره‌مند شوند،
شاید باید به شکل نعلی بنشینیم،
تا دود به چشم کسی نرود.


باید به بسازبفروش‌ها هم خاطر نشان کنم
چون منظور این عکس این نیست که بگوید
باید به جوامع شرقی‌نشین بروید و
فقط مردم را کنار بزنید،
چون نیازی نیست.


(تشویق)


بلکه منظور این است که،
اگر با این اصل اولیه‌ی
بهره‌رسانی به همه شروع کنید،
آنوقت راه‌ کارهای درخشان واضح‌تر از
آنچه فکرش را می‌کردید ظاهر خواهند شد.


راه کارهای درخشان برای بستن
شکاف رفاهی بین
پالو آلتو و شرق پالو آلتو
در سیلیکون‌ولی چیست؟
باید بگم همه چیز از شرق
پالوآلتو شروع می‌شود.
راه‌حل در وسط سیلیکون‌ولی هست،
مرکز نوآوری‌ها
و خلق ثروت.
اگر این مشکل بخواهد در جایی حل شود،
آن مکان همین جا است.
و اگر بتوانیم مشکلات را برای
پالو آلتوی شرقی حل کنیم،
می‌توانیم از این راه‌ حل‌ها برای جوامع
شرق‌نشین دیگر هم استفاده کنیم.
اگر در موردش فکر کنید، این درواقع
فرصت بزرگ سرمایه‌گذاری است
و فرصتی برای تغییر دادن سیاست‌ها
و انسان‌دوستی.
اما مهمتر از همه، اصل اساسی طراحی است،
این انتخاب که تصمیماتی که می‌گیریم
برای رفاه حال همگان باشد.


و عزیزان، این انتخابی است شدنی.
ما سرمایه‌اش را داریم.
فناوری‌اش نزد ما است،
و هر روز هم بهتر می‌شود.
ما بعضی از بهترین کارآفرین‌های
جهان را همین حالا
در این ساختمان و این جوامع داریم.
اما پرسش بنیادی این هست:
برای چه چیزی طراحی می‌کنیم؟
داراها و ندارهای بیشتر؟
نابرابری بیشتر؟
یا تساوی،
هر دو گزینه موجود است.


چون واقعیت این هست که،
این عصر صنعت نیست.
ما در عصر قانون‌های ممنوعیت خدمات
زندگی نمی‌کنیم.
خب مخلص کلام اینکه،
هیچ سمت اشتباه ریلی وجود ندارد.
و تمام حرفم این است که،
باید اقتصاد و جوامع شهری‌مان را
با به یاد داشتن آن طراحی کنیم.


متشکرم.


(تشویق)

