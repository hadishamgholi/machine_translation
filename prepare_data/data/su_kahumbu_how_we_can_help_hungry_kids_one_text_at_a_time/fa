
می‌خواهم شما را به دوستان
سرسختم معرفی کنم.
با تلما و لوئیس ملاقات کنید.
(خنده)
من به گاوها علاقه‌مند هستم.
اگرچه اخیراً چرندیات زیادی
در مورد آن‌ها گفته شده
که به دلیل انتشار متان و
تغییر آب و هوا بوده،
امیدوارم بتوانم بخشی از
شهرت آن‌ها را برگردانم
با نشان دادن اهمیت فوق العاده آن‌ها در
حل بزرگ‌ترین مشکل جهانی: امنیت غذایی.
اما مهمتر از همه، برای آفریقا —
نتیجه آن توقف رشد کودکان است.
توقف رشد ناشی از تغذیه خود را در
کاهش میزان رشد در تکامل انسان
نشان می‌دهد.
و بنا به ادعای یونیسف،
توقف رشد به آسانی پیش نمی‌آید.
به سرعت نمی‌آید.
در طولانی مدت اتفاق می‌افتد
در طول آن کودک چرخه‌های دردناک
و ناتوان‌کننده بیماری را تحمل می‌کند.
کاهش اشتها،
تغذیه نامناسب
و مراقبت ناکافی.
و اکثر بچه‌ها به سادگی نمی‌توانند
چنین سختی را تحمل کند.
اما کسانی که زنده می‌مانند،
در طولانی مدت در آن‌ها
مشکلات ادراکی
و همچنین رشد ناکافی قد به وجود می‌آید.
تعداد کودکان دچارتوقف رشد زیر پنج سال،
در بیشتر مناطق دنیا،
کاهش یافته است.
و واقعاً از گفتن این جمله متنفرم،
اما تنها جایی که کاهش نیافته اینجا است،
در آفریقا.
اینجا، ۵۹ میلیون کودک،
از هر ۱۰ نفر سه نفر در آن گروه سنی،
برای بدست آوردن پتانسیل
ژنتیکی تلاش می‌کنند —
پتانسیل ژنتیکی کامل‌شان.
پروتئین یکی از مهم‌ترین
الزامات غذایی ماست،
و شواهد نشان می‌دهد که
کمبود اسید آمینه ضروری،
و عناصر سازنده پروتئین‌ها
در رژیم‌های غذایی کودکان،
می‌تواند مانع رشد شود.
اسید آمینه ضروری، ضروری نامیده می‌شود
چون نمی‌توانیم آن‌ها را
در بدنمان تولید کنیم.
ما باید آن‌ها را از
غذاها دریافت کنیم
و بهترین منابع آن از حیوانات گرفته می‌شود:
شیر، گوشت و تخم مرغ.
بیشتر پروتئین مصرفی در قاره
آفریقا بر پایه محصول است.
و اگرچه ما میلیون‌ها کشاورز
کوچک داریم که دامداری می‌کنند،
تولید دام به اندازه‌ای که
فکر می‌کنیم آسان نیست.
شکاف بزرگ تولید دام بین
کشور‌های ثروتمند و فقیر
به خاطر بهداشت ضعیف حیوانات است.
بیماری‌های رایج دام‌ها،
بعضی از آن‌ها به انسان انتقال می‌یابند،
نه تنها تولید کنندگان دام در
کشور‌های فقیر را تهدید می‌کنند،
بلکه سلامت همهٔ انسان‌ها در
سراسر جهان را نیز تهدید می‌کنند.
این یک شبکه جهانی
پاتوژن (عوامل بیماری‌زا) است.
پاتوژن‌هایی که در کل جهان
یافت می‌شوند
را طبق پایگاه داده «بیماری‌های عفونی
پیشرفته» نشان می‌دهد.
و پاتوژنهایی که میزبان مشترک دارند
را نشان می‌دهد.
بطور خلاصه،
ما پاتوژن‌ها و بنابراین بیماری‌های مشترکی،
با گونه‌هایی داریم که نزدیک
ما زندگی می‌کنند:
دام‌هایمان.
و آن‌ها را زئونوز می‌نامیم
(قابل انتقال بین انسان و حیوان)
گزارش‌های اخیر نشان می‌دهد
که بیماری‌های کشنده زئونوز سالانه
بیش از ۲/۲ میلیون نفر را می‌کشد
و ۲/۴ میلیارد نفر را بیمار می‌کند.
و جیمی می‌گوید،
«بیشترین بار زئونوزها
به یک میلیارد نگهدارنده بیچاره
دام تحمیل می‌شود.»
ما اهمیت مزرعه‌داران کوچک را کاملا
دست‌کم می‌گیریم.
ما تازه داریم درک می‌کنیم آن‌ها
چقدر مهم هستند
و چگونه بر سلامت پزشکی ما تاثیر گذارند،
ایمنی زیستی ما
و اخیرا، سلامت عقلی و فیزیکی ما.
آن‌ها در معرض مستقیم بیماری‌های
زئونوفری قرار دارند.
آن‌ها تا حد زیادی هستی ما را
پایه‌ریزی می‌کنند.
و آگاهی آن‌ها باید بیشتر شود،
اما بسیاری‌شان فاقد دانش
درباره بیماری‌های دام،
جلوگیری و درمان آن‌ها هستند.
بنابراین چگونه یاد می‌گیرند؟
جدا از تجارب مشترک،
آزمون و خطا،
خدمات توسعه متعارف کشاورزی که نیروهای
خط مقدم هستنند و رادیو —
که گران است و در مقابل رشد جمعیت
گسترش آن سخت است.
به نظر غم‌انگیز است اینطور نیست؟
اما ما در نقطه جالبی در افریقا هستیم.
ما این روایت را با راهکارهایی
نوآورانه تغییر می‌دهیم،
و از تکنولوژی‌هایی قابل گسترش
استفاده می‌کنیم.
دانش لازم نیست گران باشد.
شرکت من پلتفرمی کشاورزی توسعه داده که
iCow نامیده می‌شود.
ما بهترین شیوه‌های دامداری را
با پیامک به کشاورزان
روی تلفن‌های ساده و ارزان آموزش می‌دهیم.
کشاورزان درهفته سه پیام درمورد
بهترین شیوه‌های دامداری دریافت می‌کنند
و آن‌هایی که پیامها را اجرا می‌کنند
افزایش بهره‌وری را
در مدت کوتاهی مثل سه ماه مشاهده می‌کنند.
اولین افزایش بهره‌وری البته
افزایش سلامت حیوان است.
ما از پیامک استفاده می‌کنیم چون قابل
نگهداری هستند.
کشاورزان پیامهایشان را ذخیره می‌کنند،
آن‌ها را یادداشت می‌کنند.
و در نتیجه،
ما جزوه‌های کشاورزی را به شکل
تغذیه قطره‌ای به مزارع می‌دهیم.
ما می‌دانیم که همه ما بخشی از
شبکه جهانی غذا هستیم:
تولیدکنندگان و مصرف کنندگان،
شما و من، و همه کشاورزان.
ما اکنون بر کنار هم آوردن تولیدکنندگان و
مصرف کنندگان تمرکز کرده‌ایم
تا برای امنیت غذایی و همین طور
سلامت غذا اقدامی کرده،
و مسئولیت برعهده گرفته باشیم.
این حیوان زیبا ترکیبی از نژاد
افریقایی-آسیایی ساهیوال و فلکوبه هلندی است
او از مادر ساهیوالی خودش پرشیرتر است،
و از پدر فلکویه خودش در
مقابل بیماری مقاوم‌تر است.
در اتیوپی و تانزانیا،
برنامه «دستاورد‌های ژنتیکی لبنی افریقا»
از پیامک و دانش پیشرفته ژنومیک
برای تاسیس اولین مراکز پیشگام افریقا
در پرورش لبنیات در مناطق گرمسیری
و برای مراکز ثبت تولید لبنیات
استفاده می‌کند.
کشاورزان دادها‌ی تولیداتشان را —
ثبت شیر،
ثبت تغذیه و پرورش را
در چارچوب برنامه فوق
به اشتراک می‌گذارند.
این مرحله از طریق الگوریتم‌هایی
انجام می‌شود
که از تعدادی از موسسات برتر
دامداری در دنیا گرفته شده
و در انتها به صورت پیامک‌های قابل اجرا
به دست کشاورزان برمی‌گردد.
داده‌های اختصاصی،
پاسخ‌های اختصاصی
همه به منظور افزایش تولید
براساس پتانسیل‌های موجود است.
ما در نقطه جالبی از کشاورزی
در افریقا هستیم.
تا پایان امسال،
بیش از یک میلیارد مشترک
پیامکی خواهیم داشت.
ما قدرت را در دست داریم
تا مطمئن شویم سیستم‌های تولید دام
نه تنها سالم،
موثر و سودبخش هستند،
بلکه کشاورزان نیز آگاه هستند،
و مهمتر از آن،
که کشاورزانمان در امنیت هستند.
کارکردن با کشاورزان مقیاس کوچک
یکی از بهترین روش‌های تضمین امنیت غذاست.
کار کردن با کشاورزان کوچک
یکی از بهترین روش‌ها
برای تضمین این است که
هر بچه‌ای شانس کامل و
توانایی رسیدن به پتانسیل
ژنتیکی کامل را دارد.
و با تحت کنترل در آوردن قدرت
میلیون‌ها کشاورز کوچک
و گاو‌های سرسختشان مثل گاو‌های من،
باید بتوانیم توقف رشد در آفریقا
را متوقف کنیم.
متشکرم.
(تشویق)
متشکرم.

