
یادم هست وقتی بچه بودم 
خاله‌ام موهایم را شانه می‌کرد.
شکمم مورمور می‌شد،
دلم غلغلک می‌شد.
همه توجهش به من بود،
فقط من.
خاله بیِ خوشکلم،
موهایم را با شانه زیبایی ناز می‌کرد.
همچین احساسی دارید 
که بتوانید همین الان در بدنتان حسش کنید؟


قبل از زبان،
ما سراسر احساسیم.
وقتی بچه هستیم،
این طور خودمان را 
از این دنیا تمیز می‌دهیم — با لمس.
همه چیز وارد دهان می‌شود، 
با دست گرفته می‌شود، با پوست لمس می‌شود.
احساس —
به این طریق است
که اول عشق را تجربه می‌کنیم.
اساس ارتباط بشری است.
ما می‌خواهیم وقتی بچه‌هایمان بزرگ شدند
روابط صمیمانه سالمی داشته باشند.
پس به عنوان پدر و مادر،
یکی از وظایف ما 
آموزش بچه‌هایمان درباره سکس است.
کتاب‌هایی هست که به ما کمک می‌کند،
و کلاس روابط جنسی در مدرسه 
مسائل ابتدایی را پوشش می‌دهد.
پورن هم هست که شکاف‌ها را پر کند —
و شکاف‌ها را خوب پر می‌کند.


(خنده)


ما با بچه‌هایمان درباره زیست‌شناسی
و مکانیک "حرف" می‌زنیم،
و از حاملگی و سکس ایمن می‌گوییم،
و بچه‌های ما بزرگ می‌شوند و فکر می‌کنند
سکس فقط درباره این چیزها است.
اما از این بهتر می‌توانیم عمل کنیم.
می‌توانیم به دختران
و پسرانمان درباره میل و لذت،
درباره مرزها و موافقت،
درباره اینکه چه حسی دارد
که در بدنشان حاضر باشند
و اینکه بدانند چه وقت نیستند آموزش بدهیم.
و ما این کار را با مدل کردن لمس، بازی،
و برقراری ارتباط چشمی انجام می‌دهیم —
تمام راه‌هایی 
که احساسات آنها را درگیر می‌کنیم.
می‌توانیم به بچه‌هایمان 
نه تنها درباره سکس،
بلکه درباره شهوت هم آموزش بدهیم.


این نوع صحبت بود
که من به عنوان یک دختر احتیاج داشتم.
من به شدت حساس بودم،
اما وقتی که نوجوان بودم،
احساسم را خفه می‌کردم.
از اینکه پسرها بدن در حال تغییرم را
مسخره می‌کردند خجالت می‌کشیدم
و بعد عجیب بود که دخترها هم
به خاطر علاقه‌ام به پسرها طردم می‌کردند،
خیلی زیاد بود.
زبانی برای بیان آنچه تجربه می‌کردم نداشتم؛
نمی‌دانستم که این چیزها گذراست.
پس بهترین کاری که آن زمان می‌توانستم کردم
و نادیده گرفتم.
و شما نمی‌توانید 
فقط احساسات دشوار را جدا کنید،
پس من دسترسی‌ام را به خوشی،
لذت و بازی را از دست دادم
و دهه‌ها آن طور گذشت،
با این افسردگی سطح پایین،
فکر می‌کردم بزرگ شدن یعنی همین.


در سال گذشته،
با مردان و زنان 
درباره روابط جنسی‌شان مصاحبه کردم،
و داستان خودم را بارها و بارها شنیدم.
دخترانی که بهشان گفته بودند
خیلی حساس هستند، زیاده از حد.
پسرانی که بهشان یاد داده بودند
مرد باشند —
"این قدر احساساتی نباش."
فهمیدم که تنها من نبودم 
که به این چیزها بی‌توجه بودم.
این دخترم بود که به یادم آورد
قبلاً چه قدر احساس داشتم.
رفته بودیم ساحل.
روز نادری بود.
گوشی‌ام را خاموش کرده بودم،
و در تقویمم نوشته بودم،
"روز ساحل با دخترها."
حوله‌هایمان را دور از دسترس موج پهن کردم
و خوابیدم.
و وقتی بیدار شدم،
دخترم را دیدم که این طوری
شن روی دستش می‌ریخت
و می‌توانستم تماس ظریف 
شن با پوستش را احساس کنم
و به یاد خاله‌ام افتادم
که موهایم را شانه می‌کرد.
غلت زدم و کنار او رفتم
و روی دست دیگرش
و بعد روی پاهایش شن ریختم.
و بعد گفتم، "می‌خوای خاکت کنم؟"
چشم‌هایش درشت و شد و گفت، "آره!"
پس سوراخی کندیم
و روی او را با شن و صدف پوشاندم
و یک دُم پری دریایی کوچک هم کشیدم.
و بعد رفتیم خانه 
و بردمش حمام و با صابون شستمش
و سرش را ماساژ دادم،
و با یک حوله او را خشک کردم.
و فکر کردم،
"آه. تا حالا چند بار این کار را کرده‌ام —
او را حمام برده و خشک کرده باشم —
اما آیا تا به حال وقت صرف کرده
و به احساسی که برای او می‌سازم 
توجه کرده بودم؟"
با او مثل این رفتار کرده بودم 
که روی خط تولید بچه‌هایی است
که باید بهشان غذا داد
و آنها را در تخت گذاشت.
و متوجه شدم
وقتی موهای دخترم را مثل یک عاشق
به نرمی با حوله خشک می‌کنم،
دارم به او یاد می‌دهم 
که دنبال این نوع لمس شدن باشد.
در آن لحظه 
درباره صمیمیت او را آموزش می‌دهم.
که چطور بدنش را دوست بدارد
و به آن احترام بگذارد.
متوجه شدم بخش‌هایی از بحث هست
که در قالب کلمات نمی‌گنجد.


در کتابش، "دختران و سکس،"
پگی اورنشتاین نویسنده
متوجه شده است 
که زنان جوان به جای لذت خودشان
بر لذت شریکشان تمرکز می‌کنند.
این چیزی است که وقتی دخترانم بزرگ‌تر شدند
می‌خواهم درباره آن برایشان صحبت کنم،
اما فعلاً، به دنبال راهی هستم 
تا شناخت چیزهایی که باعث لذتشان می‌شود
و تمرین بیان آنها را به آنها بیاموزم.
وقتی دخترم را بغل می‌کنم می‌گوید،
"پشتم را بخاران."
و من می‌گویم، "باشد،
چطور دوست داری پشتت را بخارانم؟"
او می‌گوید، "نمی‌دانم."
پس صبر می‌کنم
و منتظر جهت دادن او می‌مانم.
در نهایت می‌گوید، 
"خوب، بالا سمت راست،
انگار می‌خواهی غلغلکم بدهی."
من سر انگشتانم را 
روی ستون مهره او بالا می‌برم.
پرسیدم، "دیگر چی؟"
"همین طور برو به چپ،
حالا کمی محکم‌تر."


باید به بچه‌هایمان یاد بدهیم
چطور احساسشان را بیان کنند
تا با آنها آشنا شوند.
دنبال راه‌هایی هستم تا با بچه‌هایم
در خانه بازی کنم و این کار را بکنیم.
با ناخن روی دست دخترم می‌کشم و می‌گویم،
"با یک کلمه این را توصیف کن."
او می‌گوید، "خشونت."
او را در آغوش می‌گیرم، 
سخت فشارش می‌دهم.
به من می‌گوید، "حفاظت شده."
موقعیت‌هایی پیدا می‌کنم 
تا از آنچه حس می‌کنم
و آنچه تجربه می‌کنم به آنها بگویم،
تا زبان مشترکی پیدا کنیم.
مثل الان،
این مور مور روی سرم بالای ستون فقرات
یعنی نگران و هیجان‌زده هستم.


شما هم دارید در واکنش به من
احساساتی را تجربه می‌کنید.
زبانی که استفاده می‌کنم،
ایده‌هایی که به اشتراک می‌گذارم.
و توجه ما به قضاوت این واکنش‌ها
و مرتب کردن آنها به صورت سلسله مراتب:
بهتر یا بدتر،
و بعد به سمت آنها برویم 
یا از آنها دوری کنیم.
و آن به این دلیل است 
که در این فرهنگ دوتایی زندگی می‌کنیم
و از سن خیلی کم به ما یاد داده‌اند 
دنیا را دو قسمت کنیم: خوب و بد.
"آن کتاب را دوست داشتی؟"
"روز خوبی داشتی؟"
این چطور است،
"درباره آن داستان چه فهمیدی؟"
"کمی درباره روزت برایم تعریف کن.
چی یاد گرفتی؟"
بیایید به بچه‌هایمان یاد بدهیم
در برابر تجربیاتشان گشاده و کنجکاو باشند،
مثل مسافری در کشوری غریب.
و این طور ما می‌توانیم 
با احساسمان بمانیم —
حتی شدیدترین و چالش برانگیزترین آنها —
مثل کاری که من کردم،
کاری که بسیاری از ما کرده‌ایم.


این آموزش احساس،
این آموزشی است 
که برای دخترانم می‌خواهم.
آموزش احساس چیزی بود 
که وقتی دختر بودم احتیاج داشتم.
این چیزی است 
که برای همه بچه‌هایمان امیدوارم.
این آگاهی از احساس،
این جایی است 
که به عنوان کودک شروع می‌کنیم.
این چیزی است
که از بچه‌هایمان یاد می‌گیریم
و این چیزی است 
که در عوض می‌توانیم
وقتی به سن و سالی رسیدند 
به آنها یادآوری کنیم.


متشکرم.


(تشویق)

