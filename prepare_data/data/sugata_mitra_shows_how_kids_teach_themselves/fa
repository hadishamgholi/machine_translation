
من کار سختی پیش رو دارم.
می‌دانید، وقتی به لیست به پروفایل حاضرین نگاهی انداختم
با تمام منظورهای ضمنی آن ها و هدف هاشون ، با هر شکلی،
و اینکه مردم زیادی که
گروهی و با شبکه‌ها کار می‌کنند، و چیز هایی از این قبیل، می‌خواستم به شما بگم که،
من می‌خواستم بحثی را در مورد آموزش ابتدایی
بطور ویژه‌ای مطرح کنم.
برای اینکه این کار را در ۲۰ دقیقه انجام بدهم، باید ۴ نظر را ارائه بدهم—
که اینها مثل ۴ تکه از پازل می‌مانند.
و اگر موفق بشوم این کار را کنم،
ممکن است به این نتیجه برسید
که می‌توانید به من اعتماد کنید، و شاید کمکم کنید که این کار را انجام بدهم.


اولین تکه پازل ، دورافتادگی
و کیفیت آموزش است.
حالا منظور من از دور افتادگی دو سه تا چیز است.
درسته، دورافتادگی در معنی اصلی اش، اینکه که
هرچه از مرکز شهری دورتر و دورتر می‌شوید،
به مناطق دوردست می‌رسید.
چه اتفاقی برای آموزش می‌افتد؟
دوم اینکه، و یا نوع دیگری از دورافتادگی این است که
در مناطق کلان شهرهای بزرگ در سرتاسر جهان،
بخش های کوچکی هست، مثل مناطق زاغه نشین، حلبی آبادها ، یا مناطق فقیر نشینی که
از لحاظ اجتماعی و اقتصادی از سایر بخش های شهر دور هستند،
خُب شهر به دوبخش ما و آنها تقسیم شده.
در چنین شرایطی چه اتفاقی برای آموزش می‌افتد؟
تا این جا، این دو تا معنی دورافتادگی را داشته باشید.


ما یک حدسی زدیم. اینکه مدارس در بخش های دور افتاده
به اندازه کافی معلم‌‌های کاربلد ندارند.
اگر هم دارند، نمی توانند آن معلم ها را حفظ کنند.
آن ها به اندازه کافی زیرساخت ندارند.
و اگر هم داشتند،
برای حفظ آن با مشکل رو به رو هستند.
اما من می‌خواستم ببینم این درسته یا نه. بنابراین کاری که پارسال انجام دادم این بود که
ما یک ماشین اجاره کردیم، در گوگل جستجو کردم،
یه راهی را از دهلی نو به هند شمالی پیدا کردیم
که ، می‌دانید، از هیچ شهر بزرگ
یا مرکز کلان شهری نمی گذشت. حدود ۳۰۰ کیلومتر رانندگی کردیم،
و هرکجا که مدرسه ای پیدا کردیم، یک مجموعه ای از آزمون‌های استاندارد را اجرا کردیم،
و بعد نتایج آن آزمون‌ها را روی یک نمودار رسم کردیم.
نمودار جالبی بود، اگرچه باید به دقت به آن نگاه کنید.
منظورم این است که، این یک نمونه بسیار کوچک است؛ نباید ازش نتیجه کلی بگیرید.
اما کاملا معلوم بود، کاملا روشن بود که
برای این مسیر مشخصی که من رفتم،
هرچه مدرسه دورتر بود، به نظر می‌رسید که نتایج هم بدتر بوده است.
این یک کم بد به نظر آمد،
و من سعی کردم بین آن و چیزهایی مثل امکانات زیربنایی
یا در دسترس بودن برق، و چیزهایی از این قبیل ارتباط ایجاد کنم.


در نهایت تعجب، ارتباطی وجود نداشت.
ربطی با اندازه کلاس نداشت.
ربطی با کیفیت زیرساخت‌ها نداشت.
به سطح فقر ربطی نداشت.
اما اتفاقی که افتاد این بود که زمانی که من پرسش نامه را
به هریک از این مدرسه ها دادم، با یک سوال برای معلم ها— که این بود،
"آیا تمایل دارید که به یک منطقه شهری، کلان شهر بروید؟"
۶۹ درصد از آن ها پاسخ مثبت دادند. و طبق آن چیزی که می‌بینید،
آن ها گفتند "بله"، کمی دور تر از دهلی،
و گفتند "نه" وقتی به حومه ثروتمند دهلی اشاره می‌کردیم—
چون، می‌دانید، آن ها نسبتاً مناطق دور بهتری هستند—
و برای ۲۰۰ کیلومتر خارج از دهلی هم، پاسخ آن ها دائماً مثبت بود.
من چنین تصور می‌کنم که معلمی که هر روزی که وارد کلاس می‌شود
و به این فکر می‌کند که ای کاش در مدرسه ی دیگری می‌بودم،
احتمالاً تاثیر عمیقی بر نتایج دارد.
بنابراین چنین به نظر می رسد که انگار انگیزه و مهاجرت معلم
با آن چه که در مدارس ابتدایی اتفاق افتاده است به شدت مربوط بوده،
در مقابل اینکه آیا کودکان به اندازه کافی غذا برای خوردن دارند،
و یا آیا مرتباً سر کلاس های درس می‌روند
و چیزهایی از این قبیل. چنین به نظر می‌رسد.


وقتی آموزش و تکنولوژی را در نظر می‌گیرید، آن وقت من این را در ادبیات،
و چیزهایی مثل وبسایت ها ، محیط های گروهی— می‌یابم
شما صبح به همه ی این چیزها گوش دادید—
این همیشه ابتدا در بهترین مدارس، بهترین مدارس شهری اجرا شده است،
و به عقیده من نتایج را تحت تأثیر قرار می‌دهد.
پیشینه تحقیق — یک بخشی از آن ، پیشینه علمی-
دائماً تکنولوژی آموزشی را به خاطر زیاد بودنش و کم عمل کردنش سرزنش می‌کند.
معلم ها اغلب می‌گویند که ،خوب، خوبه، اما برای کاری که انجام می‌دهد بسیار گران است.
چون در مدرسه ای اجرا شده که دانش آموزان از قبل
حدود ۸۰ درصد مطالبی را که می‌توانستند یادبگیرند را یادگرفته بودند.
می‌گویند که "تو" این تکنولوژی بسیار پیشرفته را قرار می دهی، و الان آنها ۸۳ درصد را یاد گرفتند.
بنابراین مدیر مدرسه به این نگاه می‌کند و می‌گوید،
۳۰۰٫۰۰۰ دلار هزینه برای ۳ درصد؟ فراموشش کن.
اگر همین تکنولوژی را در یکی از آن مدارس دورافتاده اجرا می‌کردید
که نمره ۳۰ درصد بوده، و حالا بگوییم تا ۴۰ درصد افزایشش می‌دادیم—
نتیجه کاملاً متفاوت خواهد بود.
بنابراین تغییر نسبی که تکنولوژی آموزشی، ایجاد می‌کند
در سطح پایین هرم در مقایسه با نوک آن بسیار بیشتر خواهد بود،
اما به نظر می آید که جور دیگری آن را انجام می‌دهیم.


بنابراین من به این نتیجه رسیدم که تکنولوژی آموزشی ابتدا باید
به مناطق محروم از مزایای اجتماعی و اقتصادی برسد نه جای دیگر.
و در آخر این پرسش پیش می‌آید که، چگونه از پس برداشت معلم بر می‌آیید؟
هروقت به معلمی یک سری تکنولوژی را نشان می‌دهی،
اولین واکنش معلم اینه که
نمی ‌توانی یک معلم را با یک ماشین جایگزین کنی— این غیر ممکن است.
من نمی‌دانم چرا این غیرممکن است، اما ، حتی برای یک لحظه،
اگر چنین فرض کردید که غیرممکن است— من یک جمله دارم از سِر آرتور سی. کلارک،
یک نویسنده داستان های علمی تخیلی که در کلمبو با او ملاقات کردم،
و او حرفی می زند که این مشکل را کاملاً حل می‌کند.
او می‌گوید :" معلمی که بشود او را با یک ماشین جایگزین کرد، باید جایگزین بشود."
خوب ، می‌دانید، این جمله معلم را در یک مخمصه سخت می‌گذارد، باید راجع به آن فکر کنید.
به هر حال، من یک آموزش ابتدایی جایگزین را مطرح می‌کنم،
هر جایگزینی که بخواهید، که در جاهایی که مدارسی وجود ندارد ،
جاهایی که مدارس به اندازه کافی خوب نیستند، جاهایی که معلم ها در دسترس نیستند
یا جاهایی که معلم ها به اندازه کافی خوب نیستند- به هر دلیلی- لازم است.
اگر اتفاق افتاد که شما در بخشی از جهان زندگی کنید که هیچ کدام از این ها نباشد،
در این صورت به یک آموزش جایگزین نیاز ندارید.
تا الان من به چنین منطقه ای نرسیده ام، به جز در یک مورد. اسمش را نمی‌گویم،
اما در جایی از جهان مردم گفتند که ما چنین مشکلی نداریم،
چون معلم ها و مدارس عالی داریم.
چنین مناطقی وجود دارد، اما— به هر حال، من در جای دیگری چنین چیزی نشنیده ام.


من می خواهم راجع به کودکان وسازماندهی کردن خود صحبت کنم،
و یک سری از آزمایشاتی که به نوعی به این تصور می‌رسد که
آموزش جایگزین چه شکلی می‌تواند باشد.
آن آزمایش ها ، " سوراخ در دیوار" نامیده می‌شوند.
من واقعاً مجبورم خیلی سریع سراغ این مسئله بروم. آن ها یک سری آزمایشات هستند.
اولین آزمایش در سال ۱۹۹۹ در دهلی نو انجام شد.
و کاری که ما آن جا انجام دادیم بسیار ساده بود.
من آن روزها یک دفتری داشتم که هم مرز یک محله زاغه نشین بود، یک زاغه نشین شهری،
بنابرای یک دیوار جدا کننده ای بین دفتر من وآن زاغه نشین شهری وجود داشت.
آن ها یک سوراخی در آن دیوار ایجاد کردند—
که همین باعث شد اسم " سوراخ در دیوار " را بگیرد—
و یک کامپیوتر بسیار قوی در آن سوراخ قرار دادند، انگار که در آن دیوار نصب شده باشد
بنابراین صفحه نمایش گر آن از طرف دیگر بیرون زده بود،
یک صفحه لمسی هم در داخل دیوار نصب شد،
اینترنت سرعت بالا را در آن فعال کردند، اینترنت اکسپلورر را در آن نصب کردند،
روی سایت Altvista.com قرار دادند— در آن روزها— و همان جوری رهایش کردند.


و این چیزی است که ما دیدیم.
خوب آن دفترم در آی آی تی بود. این هم سوراخ در دیوار.
حدود هشت ساعت بعد، این کودک را دیدیم.
سمت راست این کودک ۸ ساله است که—
و سمت چپ او دختری۶ ساله است، که خیلی قد بلند نیست.
و کاری که او انجام م‌ داد این بود که به آن دختر بچه یاد می‌داد چه جوری بگردد.
خوب این بیش تر سوال برانگیز بود تا اینکه جواب ما را بدهد.
آیا این حقیقت دارد؟ آیا زبان مهم است،
چون قرار نبوده است که انگلیسی بداند؟
آیا این کامپیوتر سالم باقی می‌ماند، یا آن ها آن را می‌شکنند و می‌دزدنش؟
— و آیا کسی به آن ها یاد داده که چه کار کنند؟
و سوال آخر چیزی است که همه می‌گویند، اما می‌دانید،
منظورم این است که، آن ها حتماً سرشان را بالای دیوار بردند
و از مردمی که در دفتر تو بودند پرسیدند،
"می‌توانی بهم بگویی چه کار کنم؟"، و بعد یکی به او یاد داده.


بنابراین من این آزمایش را به خارج از دهلی بردم و تکرارش کردم،
این بار در شهری که در مرکز هند قرار داشت و شیوپوری نامیده می‌شد،
جایی که مطمئنم تا حالا کسی به کسی چیزی یاد نداده.
(خنده)
یک روز گرم بود، و آن سوراخ در دیوار
در آن ساختمان قدیمی کلنگی قرار داشت. این اولین بچه ای است که آن جا آمد:
بعداً فهمیدیم که یک پسربچه اخراجی ۱۳ ساله بوده.
او آن جا آمد و شروع کرد با آن صفحه لمسی وقت کشی کند.
خیلی سریع متوجه شد که وقتی انگشتش را روی آن صفحه لمسی حرکت می‌دهد
یک چیزی روی نمایش گر حرکت می‌کند—
و بعداً به من گفت که، " تا حالا تلویزیونی ندیده ام
که بشود کاری روش انجام داد."
به این ترتیب او متوجه شد این موضوع شد . بیش از۲ دقیقه طول کشید که
اومتوجه شد که داشته کاری را با تلویزیون انجام می‌داده.
و بعد از آن، وقتی داشت آن کار را انجام می داد، اتفاقی با ضربه زدن به صفحه لمسی یک کلیک کرد—
خواهید دید که این کار را انجام می‌دهد.
او آن کار را انجام داد، و صفحه‌ی اینترنت اکسپلورر عوض شد.
۸ دقیقه بعد، او از دستش به صفحه نمایش نگاه کرد،
و او داشت می چرخید: جلو و عقب می رفت.
وقتی که آن اتفاق افتاد، او شروع کرد به صدا زدن همه ی بچه های محل
به همین ترتیب، بچه ها می آیند و می بینند که آن جا چه خبره.
و تا بعد از ظهر آن روز، ۷۰ تا بچه همگی در صفحات وب می‌چرخیدند.
بنابراین ۸ دقیقه و یک کامپیوتر تعبیه شده
به نظر می‌رسد که همه ی آن چه بود که ما آن جا نیاز داشتیم.


بنابراین فکر کردیم چیزی که اتفاق افتاده این بوده:
که بچه ها در گروه می‌توانند خودشان به خودشان آموزش بدهند که
از کامپیوتر و اینترنت استفاده کنند. اما تحت چه شرایطی؟
در این لحظه سوالی وجود داشت— سؤال اصلی در رابطه با زبان انگلیسی بود.
مردم گفتند:" می‌دانی، شما واقعاً باید این را به زبان های هندی داشته باشید."
من هم گفتم :" چی را، باید اینترنت را به
زبان های هندی ترجمه کنم؟ این ممکن نیست."
بنابراین باید یک راه دیگری وجود داشته باشد.
اما بگذارید ببینیم که بچه ها چه جوری از پس زبان انگلیسی برمی آیند؟
من این آزمایش را به شمال شرق هند،
به دهکده ای که مادان توسی نامیده می‌شد بردم،
جایی که به دلایلی، هیچ معلم انگلیسی وجود نداشت،
بنابراین بچه ها اصلاً انگلیسی یاد نگرفته بودند.
و من شبیه همان سوراخ در دیوار را ایجاد کردم.
یک تفاوت چشمگیر در روستا ها برعکس زاغه نشین های شهری این بود که:
تعداد دختر بچه‌هایی که به آن دکه می‌آمدند از پسرها بیش تر بود.
در زاغه نشین های شهری، دخترها تمایل دارند بیش ترعقب بایستند.
من کامپیوتری را با تعداد زیادی cd آن جا گذاشتم— هیچ اینترنتی نداشتم—
و سه ماه بعد برگشتم.
به این ترتیب وقتی آن جا برگشتم، این دو تا بچه را آن جا دیدم،
۸ ساله و ۱۲ ساله، که داشتند بازی را در کامپیوتر انجام می‌دادند.
و به محض اینکه من را دیدند گفتند:
" ما به یک پردازشگر سریع تر و یک موس بهتر نیاز داریم."
(خنده)
من واقعاً شگفت زده شدم.
می‌دانید، چه جوری آن ها همه ی این چیزها را می‌دانستند؟
و آن ها گفتند: "خوب، ما این را از CD ها یاد گرفتیم."
منم گفتم: "اما از کجا فهمیدید که آن جا چه خبره؟"
آن ها هم گفتند: " خوب این ماشینی را که این جا گذاشتی
فقط انگلیسی حرف می‌زند، ما هم مجبور بودیم انگلیسی یاد بگیریم."
به این ترتیب من اندازه گرفتم، و دیدم که آن ها ۲۰۰ کلمه انگلیسی را بین خودشان استفاده می‌کردند
— با تلفظ اشتباه اما کاربرد درست—
کلمه هایی چون خروج، توقف، یافتن، ذخیره کردن، و چیزهایی از این قبیل،
نه تنها در استفاده از کامپیوتر بلکه در مکالمات روزمرشان.
به این ترتیب، به نظر می‌رسد که مادانتوسی نشان داد که زبان یک مانع نیست؛
در حقیقت آن ها اگر واقعاً بخواهند
ممکن است بتوانند زبان را به خودشان آموزش بدهند.


در نهایت، من کمک هزینه هایی برای اجرای این آزمایش در جاهای دیگر دریافت کردم
تا ببینم همان نتیجه را می‌دهد یا نه.
هند برای اجرای چنین آزمایشی جای خوبی است،
به خاطر اینکه همه ی انواع قومیت ها را داریم،
تنوع ژنتیکی، نژادی
و همچنین گوناگونی اجتماعی-اقتصادی.
بنابراین، در واقع من توانستم نمونه های انتخاب کنم که بخشی را پوشش بده
که عملاً تمام جهان را پوشش بدهد.
به این ترتیب من این آزمایش را نزدیک به ۵ سال انجام دادم، و این آزمایش
واقعاً ما را به تمام بخش های هند برد.
این جا هیمالیا است. در شمالی ترین نقطه، بسیار سرد.
من همچنین مجبور بودم یک طرح مهندسی را پیدا می‌کردم یا اختراع می‌کردم
که بیرون بتواند دوام بیاورد، و من از کامپیوتر های متعارف و معمولی استفاده می‌کردم،
بنابراین به شرایط جوی مختلفی نیاز داشتم، که برای این کار هند عالی است،
چراکه هم آب وهوای خیلی سرد، هم خیلی گرم در آن هست.
این جا صحرایی است به غرب. نزدیکِ مرز پاکستان.
و این جا فیلم کوتاهی از یکی از این روستاها می‌بینید—
اولین کاری که این بچه ها انجام دادند این بود که وبسایتی پیدا کنند
تا به خودشان الفبای انگلیسی را یاد بدهند.


و بعد هم در مرکز هند— روستاهای خیلی گرم، مرطوب، مخصوص ماهیگیری،
که رطوبت عامل اصلی از بین رفتن وسایل الکترونی است.
بنابراین ما مجبور بودیم تمام مشکلاتی را که
در نبود سیستم تهویه هوا و برق ضعیف داشتیم حل کنیم،
بنابراین بیش تر راهکارهایی که پیدا کردیم با استفاده از جریان هوای کم
و قرار دادن آن در مکان های مناسب برای به کارانداختن ماشین ها بود.
می‌خواهم سخن را کوتاه کنم. ما این کار را بارها و بارها انجام دادیم.
این صحنه هم جالب است. یک بچه کوچک ۶ ساله است
که به خواهر کوچکش می گوید که چه کار کند.
و این جور چیزها در استفاده از این کامپیوتر ها خیلی زیاد اتفاق می‌افتد،
اینکه می‌بینیم بچه های کوچک تر را در حال آموزش به بچه های بزرگ تر می‌بینیم.


ما به چه نتیجه ای رسیدیم؟ ما دریافتیم که بچه های ۶ تا ۱۳ سال
در محیط متصل به اینترنت می‌توانند به خودشان آموزش دهند،
صرفنظر از هرچیزی که توانستیم اندازه بگیریم.
بنابراین اگر آن ها به کامپیوتر دسترسی داشته اند، می‌توانند به خودشان آموزش دهند، که شامل هوششان هم می‌شود.
من نتوانستم بین چیزی ارتباطی پیدا کنم، اما باید به گروه ربطی داشته باشد.
و ممکن است ارتباط قوی‌ای باشد،
چراکه همه ی شما درباره گروه حرف می‌زنید.
بنابراین این قدرت بچه ها در گروه بود،
اگر دخالت بزرگترها را بردارید.


فقط یک ایده سریع در رابطه با اندازه گیری ها.
ما از روش های استاندارد آماری استفاده کردیم، بنابراین راجع به آن حرفی نمی زنم.
اما ما یک منحنی خوب یادگیری به دست آوردیم،
تقریباً درست برابر با منحنی که شما در مدرسه به دست خواهید آورد.
من همین جا این موضوع را تمام می‌کنم،
چون، منظورم این است که،این یک جورایی همه چیز را بیان می‌کند، این طور نیست؟
چه چیزی می‌توانند یاد بگیرند که انجام بدهند؟
عملکردهای ساده ویندوز، وب گردی، نقاشی، چت کردن و ایمیل زدن،
بازی و مطالب درسی، دانلود آهنگ و پخش کردن ویدیو.
خلاصه، چیزهایی که همه‌ی ما می‌توانیم انجام دهیم.
و بیش از ۳۰۰ کودک از لحاظ کامپیوتری باسواد خواهند شد
و می‌توانند تمام این چیزها را در عرض ۶ ماه با یک کامپیوتر انجام دهند.


حالا، آن ها چه جوری این کار را انجام می‌دهند؟
اگر زمان دقیق دسترسی را محاسبه کنید،
با روزی چند دقیقه انجام می‌شود،
بنابراین آن طوری نیست که اتفاق می‌افتد.
چیزی که دارید این است که یک بچه با کامپیوتر کار می‌کند.
و گرد آن معمولاً ۳ تا بچه دیگر است،
که آن را راهنمایی می‌کنند که چه کار کند.
اگر از آن ها امتحان بگیرید، هر ۴ تای آن ها در برابر هر سوالی که از آن ها می‌پرسید نمره یکسانی خواهند گرفت.
دور این چهار نفر، معمولاً یک گروه ۱۶ تایی کودک است
که آن ها هم به آن بچه ها در رابطه با هرچیزی که در آن کامپیوتر
می‌گذرد کمک می‌کنند، اغلب هم اشتباه هست،
و همچنین همه ی آن ها هم آزمونی را که در آن رابطه گرفته می شود حل می‌کنند.
بنابراین آن ها به همان اندازه که از تماشا کردن یاد می‌گیرند، به همان اندازه هم از انجام دادن یاد می‌گیرند.
به نظر می‌رسد برعکس یادگیری بزرگ‌سالان باشد،
اما به خاطر داشته باشید که، بچه های ۸ ساله در جامعه ای زندگی می‌کنند
که بیش تر مواقع به آن ها گفته می‌شود " این کار را نکن"،
می‌دانید، به بطری ویسکی دست نزن.
خوب حالا آن بچه ۸ ساله چه کار می‌کند؟
او با دقت نگاه می‌کند که چه جوری باید به بطری ویسکی دست بزند.
و اگر از او امتحان بگیرید،
او هر سوالی را در آن مورد درست پاسخ می‌دهد.
بنابراین به نظر می‌رسد که آن ها قادر هستند خیلی سریع چیزی را فرا بگیرند.


حالا نتیجه ۶ سال کار در این مورد چه بوده؟
این بوده که آموزش ابتدایی می‌تواند به خودی خود اتفاق بیفتد،
یا بخشی از آن می‌تواند به خودی خود انجام بشود.
نباید ازیک نفر بالایی به پایین تحمیل بشود.
شاید بتواند یک نظام خود سازمان یافته باشد، بنابراین
این بخش دومی بود که می‌خواستم خدمتتان عرض کنم،
اینکه کودکان می‌توانند خود سازمان یافته باشند و هدف آموزشی را به دست بیاورند.


بخش سوم در مورد ارزش ها بود، و بار دیگر ، به طور خلاصه بگم که،
من آزمایشی را روی ۵۰۰ کودک در سرتاسر هند انجام دادم،
و از آن ها پرسیدم— من ۶۸ تا سوال ارزش محور مختلف به آن ها دادم
و خیلی راحت نظرشان را پرسیدم.
ما با نظرهای مختلفی روبه رو شدیم. "بله"،"نه" یا "نمی دانم."
من خیلی ساده آن سوال ها را پرسیدم که ۵۰٪ "آری" بود و ۵۰٪ "خیر"—
بنابراین توانستم به یک چنین مجموعه ی ۱۶ جمله ای برسم.
این ها بخش هایی بود که بچه ها کاملاً گیج شده بودند،
چون نیمی از آن ها پاسخ مثبت دادند نیمی دیگر منفی.
یک نمونه این بود: "گاهی وقت ها لازم است که دروغ بگوییم."
آن ها نمی دانستند چه جوری باید به این سوال پاسخ بدهند؛
شاید هیچ کدام از ما نمی‌دانیم.
بنابراین من این سوال را به عهده خودتان می‌گذارم.
آیا تکنولوژی می‌تواند اکتساب ارزش ها را تغییر بدهد؟
در نهایت، سیستم های خود سازمان یافته،
که دوباره راجع به آن خیلی صحبت نمی کنم
چون تمام چیزها را درباره آن شنیده اید.
سیستم های طبیعی همگی خود سازمان یافته هستند:
کهکشان ها، مولکول ها، سلول ها، اندامگان، جوامع—
به جز بحث در مورد یک طراح هوشمند.
اما در این لحظه، تا جایی که علم پیش رفته،
این خود سازمان یافته است.
اما مثال های دیگر ترافیک های سنگین، بازار بورس،جوامع
بهبود بلا ها، تروریست و شورش‌هاست.
و درباره ی از سیستم های خود سازمان یافته برپایه اینترنت هم که آگاهی دارید.


بنابراین این چهار تا جمله ی من است.
دورافتادگی بر کیفیت آموزش اثر می‌گذارد.
تکنولوژی آموزش ابتدا باید در بخش های دورافتاده معرفی بشود،
و بعد بخش های دیگر.
ارزش ها اکتسابی هستند؛ آموزه ها وعقاید تحمیل می‌شوند—
دو تا نظام ضد هم.
و یادگیری بیش تر یک سیستم خود سازمان یافته است.
اگر شما این چهار تا را کنار هم بگذارید، به گفته ی من—
این به ما یک هدف و دیدی برای تکنولوژی آموزشی می‌دهد.
تکنولوژی آموزشی و تعلیم و تربیت که دیجیتال، خودکار،
خطاپذیر، اندکی پیش رونده، مرتبط و خود سازمان یافته.
به عنوان کارشناسانِ آموزش و پرورش، ما تا به حال تکنولوژی نخواسته ایم؛ دائماً داریم آن را قرض می‌گیریم.
قرار بوده که برنامه کامپوتری پاورپوینت یک تکنولوژی آموزشی عالی باشد،
اما برای اهداف آموزشی نبوده، بلکه برای سخنرانی های اتاق هیئت مدیره بوده است.
ما آن را قرض کردیم. ویدیو کنفرانس، خود کامپیوتر را.
من فکر می‌کنم که اکنون زمان آن فرا رسیده که کارشناسان آموزش و پرورش گونه- های خودشان را بسازند،
و من چنین گونه هایی را دارم. این یک نمای کوچکی از آن است.
و یک چنین مجموعه ای، باید تکنولوژی را به منظور پرداختن
به موضوع های- دورافتادگی، ارزش ها و خشونت- تولید کند
بنابراین من فکر کردم اسمی برای آن بگذارم— چرا اسمش را "خارج از آموزه ها" نگذاریم؟
و آیا این می‌تواند هدفِ تکنولوژی آموزشی در آینده باشد؟
بنابراین می‌خواهم این را به عهده خودتان بگذارم که راجع به آن فکر کنید.


ممنون.


( تشویق)

