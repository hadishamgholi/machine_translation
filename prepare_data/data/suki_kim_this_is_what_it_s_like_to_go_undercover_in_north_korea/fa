
در سال ۲۰۱۱، طی شش ماه آخر
زندگی کیم جونگ ایل،
من به طور مخفیانه
در کره ی شمالی زندگی می کردم.


من در کره ی جنوبی، دشمن اونها،
متولد و بزرگ شدم.
در آمریکا زندگی می کنم، دشمن دیگه ی اونها.


از سال ۲۰۰۲، یکی دو بار
به کره ی شمالی رفتم.
و به این نتیجه رسیدم که برای
نوشتن درباره ش با هر منظوری،
یا فهمیدن درباره ش
فراتر از تبلیغات رژیم،
تنها راه اینه که کاملاً
در اون غوطه ور بشم.
پس به عنوان یه معلم و مبلغ خودمو معرفی کردم
به یه آموزشگاه پسرانه در پیونگ یانگ.


آموزشگاه علم و فناوری پیونگ یانگ
توسط مسیحیان انجیلی که
با رژیم همکاری می کنن تأسیس شده
تا پسران خانواده های نخبه
کره ی شمالی رو آموزش بدن،
بدون تبلیغ مذهب
که اونجا مجازاتش اعدامه.
دانش آموزها ۲۷۰ مرد جوان بودن،
که انتظار می رفت رهبران آینده ی
منزوی ترین و بی رحم ترین
دیکتاتوری در جهان بشن.
وقتی رفتم اونا دانش آموزهای من شدند.


سال ۲۰۱۱ سال خاصی بود،
یکصدمین سالگرد تولد رهبر کبیر کره ی شمالی،
کیم ایل سونگ.
رژیم، برای برگزاری جشن،
همه ی آموزشگاهها رو تعطیل کرد،
و دانش آموزها رو برای تعطیلات به مزارع فرستاد
تا ایده الهای جمهوری دموکراتیک
خلق کره که همیشه اعلام میشه
به عنوان قدرتمندترین و
موفق ترین ملت جهان تحقق پیدا کنه.
دانش آموزان من تنها کسانی بودن
که از اون سرنوشت مستثنی شدن.


کره ی شمالی یه گولاگ (اردوگاه‌ کار اجباری)
است که خودشو به عنوان یه ملت معرفی می کنه.
همه چیز اونجا به رهبر بزرگ ربط داره.
هر کتاب، هر مطلب روزنامه،
هر ترانه، هر برنامه تلویزیون—
فقط یه موضوع وجود داره.
گلها رو به اسم اون صدا میزنن،
حرفهاشو روی کوهها کنده کاری می کنن.
همه شهروندان مدام نشان
رهبر بزرگ رو روی لباسشون دارن.
حتی سیستم تقویم اونها
با تولد کیم ایل سونگ شروع میشه.


مدرسه یه زندان به شدت
محافظت شده شبیه یه اردوگاه بود.
معلمین فقط میتونستن به صورت گروهی
همراه یه مأمور رسمی از مدرسه خارج بشن.
حتی در اون صورت هم جاهایی که می تونستیم بریم
محدود به مکانهای ملی و مصوّبی بود که اونجا
جشن رهبر بزرگ برگزار می شد.
دانش آموزها اجازه نداشتن
آموزشگاه رو ترک کنن،
یا با والدین خود تماس بگیرن.
برنامه روزانه به دقت مشخص شده بود،
و هر وقت آزادی که داشتن
به بزرگداشت رهبر بزرگ صرف می شد.
طرح درسها باید به تأیید
کارمندان کره ی شمالی می رسید،
همه ی کلاسها ضبط و گزارش می شد،
همه ی اتاقها با دوربین تحت نظر بود،
و همه ی مکالمات شنود می شد.
همه ی فضاهای خالی با تصاویر
کیم ایل سونگ و کیم جونگ ایل پوشانده شده بود،
مثل همه ی جاهای دیگه در کره ی شمالی.


هرگز اجازه نداشتیم
درباره ی دنیای خارج بحث کنیم.
خیلی از اونا به عنوان محصّل
علم و فناوری مدرک رایانه داشتن
اما از وجود اینترنت خبر نداشتن.
هرگز چیزی درباره ی
مارک زوکربرگ یا استیو جابز نشنیده بودن.
فیسبوک، توئیتر— هیچ کدوم
مفهومی نداشت.
و من نمی تونستم بهشون بگم.


اونجا به دنبال حقیقت رفتم.
اما چجوری میشه این کار رو حتی شروع کرد،
در جایی که تمام ایدئولوژی یک ملت،
واقعیتهای روزمره دانش آموزانم،
و حتی جایگاه خودم در دانشگاه
همه بر اساس دروغ باشه؟


با یه بازی شروع کردم.
بازی "راست و دروغ."
یه داوطلب باید یه جمله روی تخته می نوشت،
و بقیه باید حدس میزدن
راسته یا دروغه.
یه بار یکی نوشت،
"من پارسال تعطیلات رفتم چین،"
و همه داد زدن، "دروغ!"
همه میدونستن این ممکن نبود.
تقریباً هیچ یک از اهالی کره ی شمالی
حق ترک کشور رو ندارن.
حتی برای سفر در داخل کشور خودشون
نیاز به پاسپورت داشتن.


امیدوار بودم این بازی بتونه بعضی واقعیتها رو
درباره ی دانشجوهام مشخص کنه،
چون بیشتر مواقع به راحتی دروغ میگن،
چه درباره ی موفقیتهای
افسانه ای رهبر بزرگشون،
و چه این ادعای عجیب که در کلاس پنجم
یه خرگوش رو شبیه سازی کرده بودن.
گاهی تفاوت بین واقعیت و دروغ
براشون واضح نبود.
مدتی طول کشید تا
انواع مختلف دروغ رو بفهمم؛
اونا برای محافظت از سیستم خودشون
در مقابل جهان دروغ میگن،
یا اینکه دروغ ها رو از بقیه
یاد گرفتن و صرفاً برگشت میدن.
یا گاهی از روی عادت دروغ میگن.
اما اگه همه ی چیزهایی که میدونن دروغ باشه،
چطور میتونیم انتظار داشته باشیم
طور دیگه ای باشن؟


بعد تلاش کردم بهشون
مقاله نویسی یاد بدم.
اما معلوم شد اون کار
تقریباً غیرممکنه.
مقاله یعنی هر کس باید نظر خودشو بگه،
و برای ثابت کردنش
با آوردن دلیل و مدرک بحث کنه.
اما به این دانش آموزان به سادگی
گفته می شد چجوری فکر کنن،
و اونا اطاعت میکردن.
در دنیای اونها،
تفکر انتقادی مجاز نبود.


همچنین بهشون تکلیف هفتگی دادم
تا یه نامه شخصی بنویسن،
به هر کس.
خیلی طول کشید، اما بالاخره
بعضی از اونا شروع کردن به نوشتن
به مادرشون، به دوستهاشون،
دوست دخترهاشون.
با اینکه اون نامه ها فقط یه تکلیف بودن،
و هرگز به دست گیرنده ی
مورد نظرشون نمی رسیدن،
دانش آموزام کم کم شروع کردن به نشون دادن
احساسات واقعی شون در اون نامه ها.
اونها نوشتن که یاد گرفتن
همه چیز مثل همه.
درباره ی آینده شون نگران بودن.
در اون نامه ها، به ندرت به
رهبر بزرگشون حتی اشاره ای می کردن.


همه ی وقتمو با این مردان جوان می گذروندم.
همه ی ما با هم غذا میخوردیم،
با هم بسکتبال بازی میکردیم.
گاهی اونها رو آقا صدا میزدم،
که باعث می شد بخندن.
هنگام اشاره به دخترها سرخ می شدن.
و من به آنها احترام میذاشتم.
و وقتی می دیدم حتی
با ظریف ترین روش واکنش نشون میدن،
به شدت تحت تأثیر قرار میگرفتم.


اما یه چیزی درست نبود.
طی اون ماهها
که در دنیای اونها زندگی می کردم،
گاهی شک میکردم که
واقعیت بتونه زندگی اونها رو بهتر کنه.
به شدت دلم میخواست واقعیت رو به اونها بگم،
درباره ی کشورشون، درباره ی جهان خارج،
جایی که جوانهای عرب رژیم های
فاسد خودشون رو سرنگون کردن،
به کمک قدرت رسانه های اجتماعی،
جایی که همه بجز اونها به وسیله ی
شبکه جهانی اینترنت به هم متصل میشن،
که البته جهانی نیست.
اما برای اونها، واقعیت خطرناک بود.
من با تشویق اونها به یافتن حقیقت،
اونها رو به خطر مینداختم—
خطر اذیت و آزار،
خطر دل شکستگی.


وقتی اجازه ندارین
چیزی رو آشکار کنین،
در تشخیص چیزی که مخفی کنن خبره میشین.
یه دانش آموز در یکی از نامه های
شخصی خودش به من، نوشت که میفهمه
چرا همیشه اونها رو آقا صدا میزنم.
گفت دلیلش اینه که دلم میخواد
اونها در زندگی مهربان باشن.


روز آخرم در دسامبر ۲۰۱۱،
روزی که مرگ کیم جونگ ایل اعلام شد،
دنیای اونها در هم شکست.
مجبور بودم بدون
خداحافظی مناسب ترکشون کنم.
اما فکر کنم میدونستن
چقدر براشون غصه خوردم.


یه بار، در اواخر اقامتم،
یه دانش آموز گفت،
"استاد، هرگز فکر نمی کردیم
با ما فرق داشته باشی.
شرایط ما فرق می کنه،
اما شما مثل مایی.
میخوایم بدونی که فکر می کنیم
واقعاً مثل ما هستی."


امروز، اگه میتونستم جواب دانش آموزهامو،
با یه نامه بدم،
که البته غیرممکنه،
به اونها میگفتم:
"آقایان عزیزم،
کمی بیشتر از سه سال
از آخرین باری که دیدمتون گذشته.
و حالا، باید ۲۲—
یا حتی ۲۳ ساله شده باشین.
در جلسه ی آخر، ازتون پرسیدم
چه آرزویی دارین.
تنها آرزویی که گفتین،
تنها چیزی که از من خواستین
در تمام اون ماههایی که با هم گذروندیم،
این بود که با شما کره ای صحبت کنم
فقط یه بار.
من اونجا بودم
تا به شما انگلیسی یاد بدم؛
میدونستین که این کار ممنوع بود.
اما بعدش فهمیدم، شما می خواستین پیوند
زبان مادری رو با من شریک بشین.
به شما گفتم آقایان من،
اما نمیدونم مهربان بودن در کره ی شمالیِ
نامهربان کیم جونگ اون
چیز خوبی باشه.
نمیخوام انقلاب کنین—
بذارین یه جوون دیگه این کارو بکنه.
بقیه ی جهان ممکنه تصادفاً
شما رو تشویق کنه یا حتی از شما
یه جور بهار کره شمالی رو انتظار داشته باشه،
اما من از شما هیچ کار خطرناکی نمیخوام،
چون میدونم در دنیای شما،
همیشه یه نفر مراقبه.
نمیخوام تصور کنم
چه اتفاقی ممکنه براتون بیفته.
اگه تلاش من برای رسیدن به شما
باعث تغییر جدیدی در شما شده باشه،
ترجیح میدم فراموشم کنین.
سرباز رهبر بزرگتون بشین،
و زندگی سالم و طولانی داشته باشین.
یه بار ازم پرسیدین فکر میکنم
شهر پیونگ یانگ شما زیباست،
و من اون موقع نتونستم واقعیت رو بگم.
اما میدونم چرا پرسیدین.
میدونم که براتون مهم بود
بشنوین که من، معلم شما،
کسی که دنیایی رو دیده
که شما از دیدنش منع شدین،
اعلام کنم که شهر شما زیباترین شهر دنیاست.
میدونم شنیدن این حرف میتونه
زندگی رو در اونجا براتون کمی قابل تحمل تر کنه،
اما نه، پایتخت شما رو زیبا ندیدم.
نه به این دلیل که یکنواخت و بی احساسه،
بلکه چون نماد یه چیزه:
هیولایی که داره
بقیه ی کشور رو می خوره،
جایی که شهروندان سرباز و برده هستن.
همه ی چیزی که اونجا دیدم
تاریکی بود.
اما اونجا خونه ی شماست،
پس نمیتونم ازش متنفر باشم.
و در عوض امیدوارم شما،
آقایان جوان و دوست داشتنی من،
یه روز کمک کنین تا زیبا بشه.


متشکرم.


(تشویق)

