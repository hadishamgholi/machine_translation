
به این تصاویر نگاه کنید.
به من بگویید کدام یک اوبامای واقعی است؟


(ویدیو) باراک اوباما: برای کمک
به آنها که باید وام خود را تجدید کرده
یا روی تولید به کمک فناوری‌های روز دنیا
انرژی‌های پاک
و زیرساخت‌ها برای مشاغل تازه 
سرمایه‌گذاری کنند.


سوپاسورن سوواجاناکورن: کسی فهمید؟
جواب صحیح هیچ‌کدام از آنها است.


(خنده)


هیچ یک واقعی نیست.
فکر می‌کنید چطور به اینجا رسیدیم.
الهام بخش من برای آغاز این کار
پروژه‌ای بود برای آنکه آخرین یافته‌های ما
درباره هولوکاست را حفظ کند
آنهم از زبان شاهدان زنده آن.
این پروژه که ابعاد جدید شهادت نام داشت،
به کاربران اجازه می‌داد
صحبتی رودررو و کاملا تعاملی
با هولوگرام بازمانده واقعی
از هولوکاست داشته باشند.


(ویدیو) مرد: چطور از هولوکاست
جان سالم به در بردی؟


(ویدیو) هولوگرام:
چطور جان سالم به در بردم؟
من زنده ماندم،
چون اعتقاد داشتم،
در پناه خدا و فرشتگان هستم.


س س: حقیقت اینست که این پاسخ‌ها
از قبل در استودیو ضبط شده بودند.
با این حال اثر آنها بی‌نظیر بود.
این مرد می‌توانست احساس همدردی
و نوع دوستی شما را برانگیزد.
باید چیزی خارق‌العاده در تعامل 
میان انسان‌ها وجود داشته باشد
که آن را این همه قوی
و شخصی می‌کند
بیشتر از تمام چیزی که از کتاب‌ها
سخنرانی‌ها و فیلم‌ها یاد گرفته‌اید.


پس از دیدن این فیلم به فکر فرو رفتم،
که آیا می‌توان مدلی شببه به آن را
برای هر کسی خلق کرد؟
مدلی که بتواند مانند آنها نگاه کرده
حرف زده و واکنش نشان بدهد؟
و تلاش کردم تا به نتیجه برسم
در نهایت به راه‌حل تازه‌ای رسیدم
که می‌توانست مدلی از یک فرد را 
با استفاده از حداقل‌ها ایجاد کند:
عکس‌ها و ویدئوهایی که از او وجود داشت.
اگر بتوانید به بهترین شکل 
از این داده‌ها استفاده کنید،
تنها عکس‌ها و ویدئوهایی
که در اختیار دارید،
ابزار کافی است.


حالا در اینجا ریچارد فاینمن را داریم،
یک فیزیکدان برنده جایزه نوبل
و استادی افسانه‌ای.
به نظرتان عالی نیست
که او را به حیات برگردانیم
تا برایمان سخنرانی کند و میلیون‌ها
کودک را تحت تأثیر قرار بدهد،
آنهم نه تنها به زبان انگلیسی
بلکه به تمامی زبان‌ها؟
یا اینکه پای صحبت‌های شیرین
پدربزرگ‌ها و مادربزرگ‌هایمان بنشینیم
در حالی که دیگر در قید حیات نیستند؟
یا از این تکنیک برای جان دادن 
به نویسندگان محبوبمان استفاده کنیم،
تا کتاب‌هایشان را با صدای خود 
برای علاقمندان بازخوانی کنند.


ایده‌های خلاقانه بسیاری
در این حیطه وجود دارند،
و به شخصه برای من بسیار جذاب هستند.
حالا به شیوه کار بپردازیم.


در ابتدا تکنیک تازه‌ای خلق کردیم
که می‌توانست طرح سه بعدی دقیقی
از هر تصویری را بازسازی کند
بدون آنکه به اسکن سه بعدی فرد
نیازی داشته باشد.
این همان مدل نهایی از زوایای گوناگون است.

همین تکنیک در ویدئو کاربرد دارد،
با به کارگیری الگوریتمی یکسان
در هر فریم از ویدئو
و خلق یک مدل سه بعدی متحرک.
این همان محصول نهایی است که 
از زوایای گوناگون دیده می‌شود.


به نظر می‌رسد این معما بسیار پیچیده باشد،
اما فوت کوزه‌گری اینست که ما به بررسی
مجموعه گسترده‌ای از تصاویر خواهیم پرداخت.
برای جرج دبلیو. بوش
تنها به جستجو در گوگل اکتفا کردیم،
و به کمک همان‌ها، موفق به 
ساخت مدلی متوسط شدیم،
یک مدل شسته رفته و تعاملی
که به خوبی می‌تواند
جزئیاتی ریز مانند چین
و چروک صورت را نشان بدهد.
نکته جالب توجه اینکه
مجموعه عکس‌ها می‌تواند از عکس‌های
روزمره شما گردآوری شود.
این مهم نیست که حالات
چهره شما چگونه است
یا کجا این عکس‌ها را گرفته‌اید.
مهم اینست که تعداد زیادی
در اختیار داشته باشید.
حالا نوبت به رنگ‌ها می‌رسد،
ما از تکنیکی برای
ترکیب آنها استفاده کرده‌ایم
که از روش‌های متوسط کنونی 
به مراتب بهتر است
و بافت و رنگی زنده به چهره فرد می‌دهد.
و می‌تواند برای تمامی حالات استفاده شود.


حالا ما کنترل یک مدل
انسانی را در اختیار داریم،
این کنترل به وسیله توالی از 
تصاویر ایستا ایجاد می‌شود.
به ظاهر و پنهان شدن چین و چروک‌ها
در هنگام تغییر حالات دقت کنید.
علاوه بر این می‌توانیم از ویدئو
برای مدل خود استفاده کنیم.


(ویدیو) دنیل کریگ: درسته، ولی گاهی،
باید آدم های فوق‌العاده بیشتری جذب کنیم.


س س: باز هم یک دموی جذاب دیگر.
چیزی که اینجا می‌بینید
مدل‌های قابل کنترل هستند
آنها را به کمک تصاویر موجود
در اینترنت درست کرده‌ام.
حالا اگر حرکت را از ویدئوی ورودی
به اینجا منتقل کنیم،
همه چیز کامل خواهد شد.


جرج دبلیو. بوش:
تصویب این لایحه ساده نیست،
چون اجزای پیچیده بسیاری وجود دارد،
و فرایندهای قضایی می‌تواند ناخوشایند باشد.


(تشویق)


س س: بیایید کمی به عقب برگردیم،
هدف نهایی ما در اینجا،
تبعیت کامل از رفتار این افراد
و شیوه یگانه هر یک از آنها
در صحبت و لبخند زدن است.
برای رسیدن به آن آیا می‌شود
به رایانه یاد بدهیم
که شیوه حرف زدن فرد را تقلید کرده
و این کار را تنها به کمک
نمایش ویدئوها انجام بدهیم؟
این دقیقا کاری بود که من کردم،
اجازه دادم که رایانه
۱۴ ساعت از صحبت‌های اوباما را تماشا کند.
تنها کاری که باقی مانده بود
اضافه کردن صدا بود.


(ویدیو) ب ا: نتیجه مشخص است.
کسب و کارهای آمریکایی
۱۴/۵ میلیون شغل جدید ایجاد کرده‌اند
در طی ۷۵ ماه.


س س: تنها چیزی که در این ویدئوها 
طراحی شده دهان اوباما است،
و شیوه کار به این ترتیب است.
سیستم ما از شبکه عصبی استفاده می‌کند
تا صدا را تبدیل کرده و آن را 
به اجزای دهان منتقل کند.


(ویدیو) ب ا: ما تلاش می‌کنیم
بیمه ملی را توسعه بدهیم.


پس از آن بافت را همگون کرده،
و جزئیاتی مانند دندان‌ها،
نحوه قرار گرفتن آنها در صورت
و پشت زمینه را تصحیح می‌کنیم.


(ویدیو) ب ا: زنان می‌توانند
به چک آپ رایگان،
دسترسی داشته و هزینه بیشتری
به دلیل زن بودن نداشته باشند.
جوانان هم می توانند تا ۲۶ سالگی 
از بیمه والدین خود استفاده کنند،


س س: به نظرم این نتایج
بسیار واقعی و قابل درک است،
و همزمان نگران کننده، حتی برای من.
هدف اصلی ما ساخت مدلی دقیق از فرد است
نه اینکه چهره‌ای غلط از او نمایش بدهیم.
چیزی که باعث نگرانی من می‌شود
احتمال سوء‌استفاده است.
ما شاهد نمونه‌های متعددی
در طول زمان بوده‌ایم،
از همان زمانی که فتوشاپ وارد بازار شد.
من به عنوان محقق به شیوه‌هایی 
برای خلق فناوری‌های مقابله‌ای فکر می‌کنم،
و از سوی دیگر جزئی از
بنیاد هوش مصنوعی هستم،
که با استفاده از یادگیری ماشین
و اپراتورهایی که انسان هستند
ویدئوها و تصاویر ساختگی را تشخیص داده،
به نوعی با کار خود من مقابله می‌کند.
یکی از ابزارهایی که طراحی کرده‌ایم
«محافظ واقعیت» نام دارد،
که بر روی مرورگر نصب شده و می‌تواند
محتوای ساختگی احتمالی را نشان بدهد
خودکار و درست روی مرورگر.


(تشویق)


با تمام این تلاش‌ها،
باز هم ویدئوهای ساختگی می‌توانند،
خرابی‌های بسیاری را
پیش از تشخیص به بار بیاورند،
می‌بینید که آگاه کردن کاربران 
بسیار مهم است
از اتفاقی که می‌تواند بیفتد
پس با آگاهی است که می‌توانیم
درست تشخیص داده و با دقت ببینیم.


برای طراحی مدل‌های انسانی
هنوز راهی طولانی در پیش داریم
پیش از آن می‌توانیم در مورد
امنیت این روش به نتیجه برسیم.
اما من مشتاق و امیدوار هستم،
چون اگر از این ابزار
درست و با دقت استفاده کنیم،
می‌تواند به هر فردی اجازه بدهد
که تأثیر مثبتی روی جهان بگذارد
و در همه جای جهان دیده شود
و آینده ما را به آن شکلی
که انتظار داریم شکل بدهد.


متشکرم.


(تشویق)

