
به صداهایی که می‌گویند چرا شنوایی
برای مردم بومی آلاسکا
مهم است گوش کنید.


ناشنوایی ماهیگیری
در دریای آزاد را سخت می‌کند،
شکار گوزن و برداشت توت را،
و همه فعالیت‌های مهم
برای مردم آلاسکا را سخت می‌کند.
ناشنوایی محدود
به مناطق روستایی آلاسکا نیست.
فراگیر است.
پروژه جهانی فراگیری بیماری‌ها 
تخمین می‌زند ۱/۱ میلیارد نفر
در سرتاسر دنیا با ناشنوایی زندگی می‌کنند.
این تعداد بیشتر از کل جمعیت
آفریقای زیر صحرا است.
بیش از ۸۰ درصدشان در کشورهای
با درآمد متوسط و پایین هستند،
و بسیاری به هیچ نوع
مراقبت شنوایی دسترسی ندارند.


تاثیر آن بر زندگی مردم شگرف است.
آنوک یک پسر سه ساله است 
که در آلاسکا درمان کردم.
عفوت گوشش وقتی
تازه ۴ ماهه شده بود شروع شد،
پدر و مادرش او را به کلینیک آوردند،
و نگران بودند که در مقایسه با برادرانش
چندان حرف نمی‌زند.
با اطمینان، بسیاری از عفونت‌ها
منجر به ناشنوایی می‌شود.
بدون درمان، حرف زدن آنوک 
همچنان با تاخیر ادامه می‌یابد.
و ممکن است عملکردش در مدرسه بد شود،
آینده شغلی بدتری داشته باشد
و انزوای اجتماعی را تجربه کند.


اما لازم نیست این‌گونه باشد.
سازمان جهانی بهداشت تخمین می‌زند
که نیمی از ناشنوایی در دنیا
قابل پیشگیری است.
اگر ناشنوایی آنوک به موقع 
تشخیص و درمان شود،
زندگیش و فرصت‌هایی که 
با بزرگ شدنش دارد
می‌توانست بسیار متفاوت باشد.


من یک جراح گوشم که با 
والدین در سرتاسر دنیا
بر روی راه‌های جدید پیشگیری از 
ناشنوایی کار می‌کنم.
این راه‌حل از مشارکت من 
با سازمان سلامت قبیله‌ای
به نام شرکت سلامت صدای نورتون می‌آید.
به طور سنتی ارزیابی ناشنوایی به 
معاینه توسط یک شنوایی سنج
در یک اتاق عایق صدا،
با استفاده از لوازم ضروری 
بسیار دیگری انجام می‌گیرد.
جراح گوش گوش‌های آنوک را
زیر میکروسکوپ معاینه می‌کند
و درباره برنامه درمانی تصمیم می‌گیرد.
این امکانات در مناطق دور افتاده 
به راحتی در دسترس نیستند.
در منطقه‌ای که ۷۵ درصد جوامع
از طریق جاده به بیمارستان دسترسی ندارند،
پروازی پرهزینه لازم است.
برای فایق آمدن بر این شرایط،
آلاسکا با تجهیرات پیشرفته

سیستم پزشکی از راه دور طراحی کرده است
که بیش از ۲۵۰ خانه سلامت روستایی را
با متخصصینی که انواع مشکلات سلامتی را 
طبقه‌بندی اورژانسی می‌کنند مرتبط می‌سازد.
همکارانم مشاوره پزشکی از راه دور گوش را
معادل معاینه حضوری ارزیابی کرده‌اند.
در سال ۲۰۱۶، ۹۱ درصد بیماران
از طی مسافت معاف شدند

زیرا در منطقه صدای نورتون
خدمات پزشکی راه دور تخصصی دریافت کردند.
پزشکی از راه دور بیش از ۱۸ میلیون 
از هزینه سفر را در یک تک منطقه
طی ۱۵ سال گذشته کاهش داده است.


تیم‌ ما قدرت پزشکی از راه دور را
به سطح جدیدی رسانده است،
به وسیله پروژه‌ای
که توسط موسسه تحقیقاتی نتایج بیمارمحور
بنیان‌گذاری شده است.
برای اولین بار،
ما پزشکی از راه دور را
با تکنولوژی پایش موبایلی ادغام کرده‌ایم
که دسترسی تریاژ حرفه‌ای را به فراتر از
مناطق مراقبت سلامتی گسترش می‌دهد.
این غربالگری بر پایه موبایل،
در آفریقای جنوبی ایجاد شد،
و بیش از ۱۰ برابر کمتر از تجهیزات سنتی
هزینه در بر دارد
و آموزش پیشرفته‌ای نیاز ندارد.
اگر آنوک را در مدرسه غربال می‌کردم،
هدفون‌های تضعیف صدا و پایش سر و صدا
جای اتاقک صدا را می‌گیرد،
و از یک آداپتور موبایل 
به جای یک میکروسکوپ
برای معاینه گوش‌هایش استفاده می‌کنم.
در چند دقیقه، معاینه
و تصویربرداری انجام می‌شود.
ما سپس با استفاده از
تکنولوژی پزشکی از راه دور آلاسکا را
برای انتقال داده‌ها 
به متخصصان استفاده می‌کنیم،
که آنوک را به مراقبت‌هایی
که نیاز دارد وصل می‌کند.


تیم ما در ۱۵ جامعه در کنار دریای برینگ
آزمایش‌های اتفاقی اجرا کرده
تا کارایی این مداخله را آزمایش کند.
هدف ما پیشگیری از ناشنوایی در کودکی
در منطقه آلاسکا است.
اما این تفکر بزرگتر از تنها یک منطقه است.
تاثیر آن جهانی‌ست.
پزشکی از راه دور موبایلی
می‌تواند انقلابی در دسترسی به درمان باشد.


در مالاوی، به طور مثال،
تنها دو جراح گوش و ۱۱ شنوایی‌سنج
برای جمعیت ۱۷ میلیونی وجود دارد.
این تکنولوژی می‌تواند معلم‌ها و 
خدمات دهندگان سلامت جامعه را
برای دسترسی به درمان کودکان در
مناطقی مانند مالاوی قدرت‌مند سازد.
رشد جهانی آن می‌تواند زندگی کودکانی
که قبلا هرگز به مراقبت 
درمانی گوش دسترسی نداشته‌اند را
تنها با استفاده از
قدرت تلفن همراه دگرگون کند.


زمان آن فرا رسیده که دوره 
پیشگیری از ناشنوایی تغییر کند.
آنوک و کودکان بی‌شماری مانند او
به ما وابسته‌اند.



ممنونم.


(تشویق)

