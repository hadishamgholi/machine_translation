
تکنولوژی دست آوردهای زیادی داشته است:
سفر به کره ماه، اینترنت،
توانمندی در دست کاری ژنتیک انسان
اما خیلی از ترسهای قدیمی ما را
نیز تازه می کند،
در حدود ۳۰ سال پیش
منتقد فرهنگی، نیل پُستمن، کتابی نوشت
به نام «زندگی در عیش، مردن در خوشی»
که این موضوع را به خوبی بیان می کند.
او این مساله را با
مقایسه تصورات جورج اورول و آلدوس هاکسلی
از ناکجا آباد بیان می کند.
او می گوید، اورول می ترسید که ما
به لحاظ فرهنگی اسیر شویم.
هاکسی می ترسید که ما به لحاظ فرهنگی
بی محتوا شویم.
اورول می ترسید که حقیقت
از ما پنهان شود.
و هاکسلی می ترسید که ما
در دریای حاشیه ها غرق شویم.
به صورت کلی، این یک انتخاب بین این است که
«برادر بزرگ» بر شما نظارت کند
یا شما بر «برادر بزرگ» نظارت کنید.
(خنده حضار)


اما لزومی ندارد که اینگونه بماند.
ما مصرف کنندگان مطیع داده و فناوری نیستیم.
ما نقش آن را در زندگی خود شکل می دهیم
و به آن معنا می دهیم،
ولی برای انجام این کار،
باید به همان میزان به نحوه فکر کردنمان
اهمیت بدهیم،
که به نحوه کد نوشتنمان اهمیت می دهیم.
ما باید سوال بپرسیم، سوالهای سخت،
تا از شمارش عبور کنیم،
و به ادراک و فهم اطلاعات برسیم.
ما دائما با داستانهای مختلفی درباره این که
چقدر داده در جهان وجود دارد
بمباران می شویم،
اما وقتی صحبت از داده های بزرگ
و چالش تفسیر آن می شود،
اندازه همه چیز نیست.
سرعت جابجایی آن نیز مطرح است،
و تنوع اشکال مختلف داده،
اینجا فقط چند نمونه را می گویم:
تصاویر،
متن،
ویدیو،
صوت.
و چیزی که این داده ها را به هم
مربوط می سازد
این است که همه آنها توسط آدمها
تولید شده اند
و همه آنها مفهوم دارند.


بسیار خوب، گروهی از دانشمندان
در دانشگاه ایلینویز-شیکاگو وجود دارند،
که به آنان «کارگروه سلامت رسانه» می گویند،
و با مراکز کنترل بیماری ها کار می کنند
تا درک بهتری داشته باشند
از گفتگوی
مردم در رابطه با ترک دود( سیگار)،

درباره سیگارهای الکترونیکی،
و این که کلا چه کاری می توان انجام داد،
که به ترک سیگار کمک شود.
نکته جالب این است که اگر بخواهیم درک کنیم
که مردم چطور درباره دود حرف می زنند،
ابتدا باید بفهمیم که
منظور آنها وقتی می گویند «دود» چیست.
و در توییتر، ۴ دسته بندی اصلی وجود دارد:
شماره یک: دود سیگار؛
شماره دو: دود ماریجوانا (علف)
شماره سه: کباب دودی
شماره سه: با دخترهای خوشگل اشنا شوید.(دود کردن دخترها)
(خنده حضار)


پس بعد باید درباره این فکر کنید که،
چطور راجع به سیگارهای الکترونیکی
صحبت می شود؟
و مردم به اشکال مختلفی این کار را
انجام می دهند، که می توانید در
اسلاید ببینید که
بسیار پیچیده است.
و آنچه که به یاد ما می آورد این است که
زبان توسط افراد ایجاد می شود،
و افراد درهم و برهم و پیچیده اند
و ما از ضرب المثل وکنایه و هجو
استفاده می کنیم
و این کار را هر روز و هر ساعت،
به زبانهای مختلف انجام می دهیم.
و بعد به محض اینکه کارمان با آن
تمام می شود، تغییرش می دهیم.


مانند کاری که تبلیغات شرکت CDC انجام داد.
تبلیغاتی تلویزیونی که زنی را نشان می داد
با یک سوراخ روی گلویش، با تصویری واضح
و بسیار ناراحت کننده،
آیا واقعا تاثیری بر روی
ترک سیگار داشت؟
و «کارگروه سلامت رسانه» با احترام به
محدودیت اطلاعاتشان،
نتیجه گیری کرد که
این گونه تبلیغات -
که شما ممکن است دیده باشید -
مردم را درگیر به یک
فرآیند فکری می کنند
که ممکن است بر رفتار آنها 
در آینده اثر بگذارد.
و آنچه که من در ارتباط با این پروژه
تحسین می کنم،
به جز این حقیقت که
بر اساس نیاز واقعی انسان است،
این است که این یک مثال فوق العاده از
«شجاعت»
در مواجهه با «دریایی از حاشیه ها» است.


و خب تنها حجم عظیم اطلاعات نیستند
که باعث می شوند
چالش هایی در تفسیر رخ دهد٬
زیرا بگذارید با آن روبرو شویم٬
ما انسان ها تاریخی غنی داریم
از گرفتن هر حجمی از اطلاعات٬ هرچند کوچک٬
و نهایتاً خراب کردن آن.
خب چندین سال پیش
شما ممکن است به یاد داشته باشید
که رئیس جمهور سابق رونالد ریگان
شدیدا بخاطر صحبتش درباره
«احمقانه بودن حقایق» انتقاد شد.
بیایید منصف باشیم چون اون از دستش در رفت.
در حقیقت منظورش
نقلی قولی از دفاعیه جان آدامز بود
درباره سربازان بریتانیایی
در محاکمه «قتل عام بوستون»
که حقایق مطالبی سرسخت هستند.
اما من واقعاً فکر می کنم
تصادفاً مقداری از ذکاوت
در آن چه گفت وجود دارد٬
چرا که واقعاً حقایق محکمند،
اما برخی اوقات احمقانه هم هستند.


می خواهم داستانی شخصی را برایتان بگویم
که چرا اینقدر این مسأله برایم مهم است.
بگذارید نفسی تازه کنم.
پسرم ایزاک٬ در دو سالگی
مبتلا به اوتیسم شد٬
و او مرد کوچک خوشحال، بشاش،
دوست داشتنی و خونگرم بود
اما مقیاس های ارزیابی رشد او،
که به مواردی چون تعداد کلمات نگاه می کرد
و در آن زمان،
نبود علائم روشنی از ارتباط
و حداقل تماس چشمی
سطح رشد او را
برابر با کودکی 9 ماهه قرار داد.
و تشخیص بیماری در حقیقت درست بود٬
اما تمام ماجرا را بیان نمی کرد.
و یکسال و نیم بعد٬
وقتی که پسرم ۴ ساله بود٬
روزی دیدم پسرم جلوی کامپیوتر نشسته
و جستجوی تصویری را
درباره کلمه «زنان» انجام می دهد٬
در حالی که یک حرف از کلمه را
اشتباه هجی کرده بود.
و من کاری را کردم که
هر مادر حساسی انجام می داد٬
و فوراً کلید عقبگرد را زدم
تا ببینم
او درباره چه چیزهایی جستجو می کرده است.
و آن ها به ترتیب: مردان٬
مدرسه٬ اتوبوس و کامپیوتر بودند.
و من شگفت زده شدم٬
چون ما نمی دانستیم که او می تواند هجی کند٬
یا بخواند، و خب از او پرسیدم،
«ایزاک٬ چطور این کار رو کردی؟»
او خیلی جدی به من نگاه کرد و گفت٬
«تو این کادر جستجو نوشتم.»


او به خودش یاد می داد
تا ارتباط برقرار کند٬
اما ما در مسیر غلطی بودیم٬
و این چیزی است که اتفاق می افتد
وقتی ارزیابی ها
و تحلیل ها یک ویژگی را بیشتر اهمیت می دهند
که در این مورد ارتباط کلامی بود
و بقیه را نادیده می گیرد٬
مانند حل خلاق مسائل.
برقراری ارتباط برای ایزاک سخت بود٬
و او راهی میانبر را پیدا کرد
تا بفهمد که چه چیزی را نیاز دارد که بداند.
وقتی درباره آن فکر میکنید٬
منطقی است،
زیرا طرح یک سؤال
فرآیندی کاملاً پیچیده است٬
اما او توانست خود را در این مسیر
با گذاشتن کلمه را در کادر جستجو، قرار دهد.


و خب این اتفاق کوتاه
اثر واقعاً عمیقی بر من
و خانواده ام گذاشت.
چرا که کمک کرد تا چارچوب نگاهمان را
درباره وضعیت پسرم تغییر دهیم٬
و اندکی از نگرانی خود بکاهیم
و تدبیر او را قدر بدانیم.


حقایق احمقانه هستند.
و آنها در معرض سوء استفاده
استفاده خودسرانه و ... هستند.
من دوستی به نام
امیلی ویلینگتون که دانشمند است دارم٬
اندکی پیش متنی را برای «فوربس» نوشت
به عنوان «۱۰ چیز بسیار عجیب
مرتبط با اوتیسم»
لیست جالبی بود.
اینترنت در همه چیز مقصر است٬ درسته؟
و همچنین مادران.
و خب چیزهای دیگری هم هستند٬
گروه بزرگی از
موارد مرتبط با «مادر» اینجاست.
و شما می بینید که این
لیستی بلند بالا و جالب است.
من که به شخصه، طرفدار
«زن باردار که نزدیک بزرگ راه زندگی می کند»
هستم.
آخری بسیار عجیب است.
به خاطر عبارت «مادر یخچالی»
که عملاً فرضیه ای اساسی
برای دلیل اوتیسم است،
و این یعنی
کسی که سرد و غیردوست داشتنی است.


و در اینجا،
شما ممکن است فکر کنید،
«خب سوزان ما فهمیدیم
میتونی اطلاعات رو هرجوری تفسیر کنی»
و این درسته٬ کاملاً درسته٬
اما چالش این است که
ما این فرصت را داریم
تا معنایی مناسب را از آن استخراج کنیم٬
چرا که صریح بگم٬ اطلاعات معنایی ندارند٬
بلکه ما معنا می سازیم.
پس به عنوان تاجر٬ مصرف کننده٬
بیمار٬ شهروند و ...
فکر می کنم که همه ما مسئولیم٬
تا زمان بیشتری بگذاریم
بر تمرکز روی توانایی تفکر تشخیصی مان.
چرا؟
زیرا در نقطه از تاریخ٬ همانطور که شنیدیم
بارها و بارها٬
می توانیم میلیاردها گیگا داده را پردازش کنیم
با سرعت نور،
و ما بالقوه ممکن است تصمیماتی بد بگیریم
آن هم بسیار سریع و در لحظه
و اثری به مراتب بزرگتر نسبت به گذشته٬
بزرگ٬ نه؟
پس آنچه که ما باید به جایش انجام دهیم
اندکی صرف وقت بیشتر است
روی مسائلی همچون انسانیت٬
جامعه شناسی و علوم اجتماعی٬
سخنوری٬ فلسفه٬ اخلاق٬
چون آنها زمینه ای را در اختیار ما می گذارند که
برای داده های بزرگ بسیار مهم هستند٬
و چون به ما کمک می کنند تا متفکرین بهتری شویم.
چون به هرترتیب٬ اگر بتوانم
مشکلی را در یک بحث مشخص کنم٬ مهم نیست که
در قالب کلمات و یا ارقام مطرح شود.
و این یعنی
به خود یاد یاد دهیم تا آن تعصبات را پیدا کنیم
و ارتباطات غلط را تشخیص دهیم
و بتوانیم نظر احساسی را شناسایی کنیم
از فاصله ای دور
چرا که چیزی بعد از چیز دیگری اتفاق می افتد
لزوما دلیل رخ داد آن نیست٬
و اگر بگذارید تا من برای لحظه ای شما را به هیجان ببرم
رومی ها به این می گفتند: «post hoc ergo propter hoc...»
به این معنا که هر چیزی علت چیز دیگری است.


و این یعنی اصول را مثل سرشماری بپرسید.
چرا؟ چون آن ها بر مبنای فرضیاتی هستند
درباره این که همه ما طبق جنسیت
سن و محل زندگی٬ چه کسانی هستیم
برخلاف اطلاعاتی درباره آن چه ما واقعاً فکر می کنیم و انجام می دهیم.
و از آنجا که این اطلاعات را داریم٬
ما لازم است تا با کنترل های مناسب حیطه شخصی نگاه کنیم
و هم چنین بحث انتخاب مصرف کننده
و فراتر از این٬ لازم است تا درباره
فرضیاتمان واضح صحبت کنیم٬
و همچنین روش های مورد استفاده
و اطمینانمان به نتایج.
همانطور که معلم جبر من در دبیرستان همیشه می گفت٬
ریاضی خودت رو نشون بده٬
چرا که اگر من ندانم که چه گام هایی را تا الآن برداشتی٬
نخواهم فهمید که چه گام هایی را برنداشته ای٬
و اگر ندانم چه سوالاتی را پرسیده ای٬
نخواهم فهمید کدام را نپرسیده ای.
و این یعنی از خودمان بپرسیم٬
سخت ترین سوال ممکن را:
آیا اطلاعات واقعاً این را نشان دادند
یا نتایج به ما احساس بیشتری از
موفقیت و راحتی می دهند؟


خوب کارگروه سلامت رسانه٬
در انتهای پروژه خود٬ توانستند
دریابند که حدود ۸۷ درصد توییت ها
درباره صحنه های واضح و ناراحت کننده
در تبلیغات علیه سیگار منجر به ترس می شود٬
اما آیا آنها نتیجه گرفتند
که توانستند واقعاً جلوی مردم را از کشیدن سیگار بگیرند؟
نه٬ این علم است و نه جادو.


اگر ما قدرت اطلاعات را
آزاد کنیم
کورکورانه به مسیری نمی رویم که
دید اورول از آینده اسیری٬
یا نگاه هاکسی درباره بی محتوایی٬
یا ترکیبی وحشتناکی از هر دو‌ باشد.
آنچه باید بکنیم
احترام به تفکر تشخیصی است
و الهام از نمونه های واقعی است
مانند کارگروه سلامت رسانه٬
و همانطور که در فیلم های ابرقهرمانی می گویند
از قدرتمان در کارهای خوب استفاده کنیم.


ممنون.


(تشویق)

