
سال گذشته
سه تن از اعضای خانواد من
در جنایتی از سرِ نفرت،
بطرز وحشتناکی کشته شدند.
لازم نیست بگویم که چقدر برایم سخت است
که امروز اینجا باشم،
اما برادرم دیاه،
همسرش یوسوُر،
و خواهر او رازان،
چاره دیگری برایم نگذاشته‌اند.
امیدوارم بعد از این سخنرانی تصمیمی بگیرید،
و برای مبارزه با نفرت با من همراه شوید.


۲۷ دسامبر ۲۰۱۴:
صبح روز عروسی برادرم.
از من خواست بروم و موهایش را شانه کنم
تا برای عکس گرفتن در مراسم آماده شود.
یک پسر ۲۳ساله، بسکتبالیست با قد ۱۹۰،
طرفدار دو آتیشه استیفن کِری —


(خنده)


یک جوان آمریکایی در مدرسه دندان‌پزشکی
آماده رویارویی با جهان.
وقتی دیاه و یوسوُر
برای اولین بار باهم رقصیدند،
عشق را در چشمان برادرم دیدم،
آن شادی‌ای که بینشان بود،
و غرق در احساسات شدم.
به پشت سالن رفتم و شروع کردم به گریه کردن.
و در همان لحظه‌ای که موسیقی متوقف شد،
برادرم سمت من آمد،
مرا در آغوش خود غرق کرد
و تکان می‌داد.
حتی در آن لحظه،
که همه‌چیز حواس آدم را پرت می‌کند،
او حواسش به من بود.


صورت مرا در دستانش گرفت و گفت:
«سوزان،
هر چه که هستم را مدیون تو هستم.
بابت همه چیز ممنونم.
دوستت دارم.»


حدود یک ماه بعد، برای یک ملاقات کوتاه
به خانه‌مان در کارولینای شمالی برگشتم،
و در آخرین غروب، به اتاق دیاه رفتم،
مشتاق بودم بدانم که چه حسی دارد
از اینکه تازه ازدواج کرده‌است.
با یک لبخند بزرگ پسرانه گفت،
«خیلی خوشحالم، عاشق او هستم.
دختر فوق‌العاده‌ای هست»
و واقعا هم هست.
در ۲۱ سالگی برای رفتن
به دانشکده دندان‌پزشکی UNC
و پیوستن به دیاه، پذیرفته‌شد.
یوسور هم مثل دیاه عاشق بسکتبال بود،
و به اصرار او،
ماه عسلشان را با حضور
در تیم مورد علاقه‌شان در NBA شروع کردند.
تیمِ اِل اِی لِیکرز
این را تماشا کنید.


(خنده)


هیچوقت آن لحظه را فراموش نمی‌کنم
که کنارش نشسته‌ بودم —
چقدر در شادی‌اش احساس رهایی داشت.
برادر کوچکم،
کودکی که دیوانه بسکتبال بود،
به یک جوان باتجربه 
و کارآزموده تبدیل شده‌بود.
بهترین دانشجو در کلاس دندان‌پزشکی‌اش بود،
و به‌همراهِ یوسور و رازان،
عضو پروژه‌های خدمات اجتماعی
بومی و بین‌المللی بود
که این پروژه‌ها مخصوص
بی‌خانمان‌ها و پناهندگان بود،
از جمله سفری که به‌ قصد 
ارائه خدمات دندانپزشکی
به پناهندگان سوری
در ترکیه ترتیب داده‌ بودند.


رازان، در ۱۹ سالگی،
از خلاقیتش بعنوان دانشجوی مهندسی معماری
برای خدمت به اطرافیانش استفاده کرد،
برای مثال در بین دیگر پروژه‌ها،
برای بی خانمان‌های محلی،
بسته‌های کمکی تهیه می‌کرد.
آن‌ها چنین آدم‌هایی بودند.


آن شب در آنجا ایستاده‌بودم،
نفس عمیقی کشیدم، 
به دیاه نگاه کردم و به او گفتم،
«هیچوقت بیشتر از الان به تو افتخار نکردم.»
مرا در آغوش کشید،
بغلم کرد و شب‌بخیر گفت،
من هم صبح بدون اینکه او را بیدار کنم، رفتم
تا به سن فرانسیسکو برگردم.
این آخرین باری بود که بغلش می‌کردم.


ده روز بعد، در بیمارستانِ
عمومی سن فرانسیسکو سر کار بودم
که تعداد زیادی پیامک دریافت کردم
که به من تسلیت گفته‌بودند.
سردرگم بودم، به پدرم زنگ زدم،
او به آرامی به من گفت،
«در محله دیاه در چپل‌هیل
تیراندازی شده است.
آنجا را بسته‌اند. فقط همین را می‌دانم.»
قطع‌ کردم و سریع در گوگل سرچ کردم،
«تیراندازی در چَپِل هیل.»
یک خبر ظاهر شد.
نقل قول:
«سه نفر از ناحیه سر مورد
اصابت گلوله قرار گرفتند
و درجا در صحنه جرم کشته شدند.»
انگار چیزهایی به من الهام شد.
از روی صندلی پرت شدم و بی‌حال
روی کف شنی بیمارستان افتادم،
غرق در گریه.


با اولین پرواز از سن فرانسیسکو خارج شدم،
بی‌حس بودم و از خود بیخود.
به خانه کودکی‌ام رفتم
و گریه‌کنان در آغوش والدینم افتادم.
بعد بالا به اتاق دیاه رفتم
همانطور که قبلا می‌رفتم،
دنبال او می‌گشتم،
فقط برای پیدا کردن جای خالی‌ای
که دیگر هرگز پر نخواهد‌ شد.


نتایج بازجویی و کالبدشکافی
بالاخره توالی رویدادها را مشخص کرد.
دیاه تازه از اتوبوس کلاسش پیاده شده‌ بود،
رازان برای شام آمده‌ بود،
و از قبل با یوسر در خانه بود.
وقتی شروع به خوردن شام کردند،
صدای در به گوششان رسید.
زمانی که دیاه در را باز کرده،
همسایه آنها چند گلوله 
به دیاه شلیک کرده است.
طبق تماس‌هایی که با پلیس گرفته شده بود،
صدای جیغ دخترها را شنیده بودند.
آن مرد به سمت آشپزخانه رفته بود
و یک گلوله به ران‌های یوسر شلیک کرده،
و او را زمین‌گیر کرده بود.
بعد از پشت به او نزدیک شده،
لوله تفنگ را روی سرش گذاشته،
و گلوله‌ای در سر او خالی کرده بود.
بعد درحالی که رازان از ترس جانش
فریاد می‌کشیده بود، به او نزدیک شده،
و به شکل اعدام‌گونه‌ای، یک گلوله
به پشت سرش شلیک کرده،
و او را کشته بود.
در راه خروج،
برای بار آخر به دیاه شلیک کرده بود،
یک گلوله داخل دهان
که در مجموع ۸ گلوله شده بود:
دوتا در سر،
دوتا در سینه
و بقیه در دست‌ها و پاها.


دیاه، یوسِر و رازان سلاخی شدند
در جایی که قرار بود امن باشد،
یعنی خانه‌شان.
ماه‌ها، این مرد آنها را اذیت می‌کرده است.
درب خانه‌شان را می‌زده،
چندین بار در حال 
برق‌انداختن اسلحه‌اش بوده.
صفحه فیس بوک او پر از پست‌های ضد دین بوده.
یوسر بخصوص چندین‌بار
از طرف او تهدید شده بود.
وقتی در حال ورود به خانه بوده،
او به یوسر و مادرش گفته
که از ظاهر آنها خوشش نمی‌آید.
در جواب، مادر یوسر به یوسر گفته بود
که با همسایه‌اش مهربان باشد،
که اگر خواست آنها را بشناسد،
خود واقعیشان را ببیند.
فکر کنم آنقدر نسبت به
نفرت بی‌تفاوت شده‌ایم
که نمی‌توانستیم تصورهم بکنیم که
به چنین خشونت مرگباری ختم شود.


مردی که برادر من را به قتل رساند
مدت کوتاهی بعد از قتل
خودش را تسلیم پلیس کرد،
و گفت که سه جوان را
به شکلی اعدام‌گونه،
سر بحث برای جای پارک کشته‌ است.
پلیس صبح همان روز خیلی زود
اطلاعیه‌ای منتشر کرد،
و ادعاهای آن مرد را بازتاب داد
بدون هیچ بررسی
یا تحقیقات بیشتری.
معلوم شد که اصلا بحثی
بر سر جای پارک نبوده است.
مشاجره‌ای در کار نبوده است.
خشونتی نبوده است.
اما دیگر کار از کار گذشته بود.
در یک چرخه رسانه‌ای ۲۴ ساعته،
قطعه صوتی با عنوان «بحث بر سر جای پارک»
بیشترین بازدید را داشته است.


روی تختخواب برادرم نشسته‌بودم
و حرف‌هایش را به خاطر می‌آوردم،
حرف‌هایی که آنقدر آزادانه
و با کلی عشق به من می‌گفت،
«هرچه که هستم را مدیون تو هستم.»
این چیزیست که به آن نیاز دارم
تا ازین اندوه فلج کننده رها شوم
و حرفم را بزنم.
نمی‌توانم اجازه دهم مرگ خانواده‌ام
تا جایی کم‌اهمیت شود
که در اخبار به ندرت از آن حرفی زده شود.
آن‌ها توسط همسایه‌شان و به‌خاطر
اعتقاداتشان به قتل رسیدند،
به خاطر یک تکه پارچه‌ای
که انتخاب کردند روی سرشان بگذارند،
به این دلیل که آشکارا مسلمان بودند.


بخشی از خشمی که در آن زمان حس کردم
به این دلیل بود که اگر نقش‌ها عوض می‌شد،
و یک عرب، مسلمان
یا یک شخص شبیه به مسلمان
سه دانشجوی آمریکایی سفیدپوست را
به شکلی اعدام‌گونه
در خانه‌شان کشته بود،
ما چه اسمی روی آن می‌گذاشتیم؟
یک حمله تروریستی.
وقتی مردان سفیدپوست در آمریکا
مرتکب خشونت می‌شوند،
افراد مستقلی هستند،
که مشکل روانی دارند
یا به خاطر بحث سر جای پارک تحریک شده‌اند.
می‌دانستم که باید صدای خانواده‌ام را
به گوش همه برسانم،
و تنها کاری که بلد بودم را انجام دادم:
در فیس‌بوک به هر کسی
که در رسانه می‌شناختم پیام دادم.


چند ساعت بعد،
در میان خانه‌ای شلوغ
که پر از افراد خانواده و دوستان بود،
همسایه‌مان نیل آمد و کنار والدینم نشست
و پرسید، «چه کاری از دست من برمی‌آید؟»
نیل بیش از دو دهه سابقه
در روزنامه‌نگاری داشت،
اما این موضوع را شفاف کرد که
به عنوان یک روزنامه‌نگار آنجا نبود،
بلکه به عنوان همسایه‌ای که قصد کمک دارد.
از او پرسیدم که 
با توجه به درخواست‌های زیاد
برای مصاحبه با رسانه‌های محلی،
باید چکار کنم؟
اون به من برگزاری یک کنفرانس در یک
مرکز اجتماعات محلی را پیشنهاد کرد.
حتی نمی‌دانم که چطور از او تشکر کنم.
او گفت، «فقط زمانش را به من بگو
تا تمام کانال‌های خبری را حاضر کنم،»


او در آن زمانِ سخت برای ما کاری را کرد
که خودمان قادر به انجامش نبودیم.
من نطق کنفرانسم را ایراد کردم،
درحالی که لباس اتاق عمل
هنوز از دیشب تنم بود.
کمتر از ۲۴ ساعت بعد از قتل،
اندرسون کوپر در خبرگزاری
سی‌ان‌ان با من مصاحبه کرد.
روز بعد، روزنامه‌های بزرگ —
مثل نیویورک‌تایمز و شیکاگو تریبون —
روایت‌هایی در مورد دیاه،
یوسُر و رازان منتشر کردند،
و به ما اجازه دادند که روایت را اصلاح
و توجهات را به جریان نفرت
از مسلمانان معطوف کنیم.


این روزها،
ظاهرا جامعه، اسلام هراسی را
به عنوان گونه‌ای از تعصب پذیرفته است.
ما فقط باید شکیبا باشیم و لبخند بزنیم.
نگاه‌های زننده،
ترس ملموسی که در هواپیما تجربه می‌کنیم،
بازرسی‌های فرودگاه‌ها
که ۹۹ درصد اوقات اتفاق میفتد.


و این همه ماجرا نیست.
ما سیاست‌مدارانی داریم که از قِبَل ما
منافع مادی و سیاسی بدست می‌آورند.
همینجا در آمریکا،
نامزد‌های ریاست‌جمهوری‌
مانند دونالد ترامپ را داریم،
که می‌گویند مسلمانان آمریکا را
به رسمیت می‌شناسند،
اما ورود پناهجویان و مهاجران
مسلمان را به کشور ممنوع می‌کنند.
بی‌دلیل نیست که با گذشت هر دوره انتخابات
جرائمِ نفرت-محور افزایش می‌یابد.


همین چند ماه قبل؛ خالِد جَبارا،
یک مسیحیِ آمریکایی-لبنانی،
در اوکلاهاما توسط همسایه‌ش به قتل رسید،
قاتل او را «عرب کثیف» خطاب کرده بود.
این مرد قبلا به خاطر تلاش برای
زیر گرفتن مادر خالد با ماشین خود
فقط ۸ ماه به زندان افتاده‌بود.
احتمالا شما داستان خالد را نشنیده‌اید،
چون اصلا بازتابی در اخبار کشور نداشت.
حداقل کاری که می‌توانیم انجام دهیم
اینست که اسم درستی روی آن بگذاریم:
جنایتی در اثر نفرت.
حداقل‌کاری که می‌توان کرد
صحبت در این باره است،
چون خشونت و نفرت
خود‌به‌خود اتفاق نمی‌افتد.


مدت کوتاهی بعد از برگشتم به کار،
در بیمارستان مسئول شیفت‌ها بودم،
همان موقع یکی از مریض‌ها
به همکار من نگاه کرد،
به دور صورتش اشاره کرد
و گفت، «سَن بِرناردینو،»
که به حمله تروریستی اخیر اشاره داشت.
با اینکه سه تا از اعضای خانواده من
قربانی اسلام هراسی شدند،
و در چارچوب برنامه‌ام
برای مقابله با این ریزپرخاشگری‌ها
همیشه با لحنی صریح دفاع کرده ام،
اما هنوز هم —
سکوت.
دلسرد شدم.
تحقیر شدم.


چند روز بعد کنار همان بیمار بودم،
به من نگاه کرد و گفت،
«مردم تو در حال کشتن مردم
در لوس‌آنجلس هستند.»
با حالت انتظار به اطراف نگاه کردم.
باز هم:
سکوت.
فهمیدم که باز هم،
باید حرف خودم را بزنم.
روی تختش نشستم و آرام از او پرسیدم،
«غیر از این بوده که تا الان با شما
با احترام و مهربانی رفتار کرده‌ام؟
غیر از مراقبت دلسوزانه از شما،
کاری کرده‌ام؟»
سرش را پایین انداخت
و فهمید که حرفش اشتباه بوده است،
و در مقابل تمام گروه،
عذرخواهی کرد و گفت،
«باید آگاهی‌ام را بیشتر کنم.
من آمریکایی-مکزیکی هستم.
همیشه اینگونه با من رفتار می‌شود.»


همه ما روزانه با این
ریزپرخاشگری‌ها مواجه می‌شویم.
احتمالا شما هم تجربه کرده‌اید،
چه به خاطر نژادتان،
جنسیت‌تان،
تمایلات جنسی‌تان،
یا اعتقادات مذهبی‌تان.
همه ما در شرایطی بوده‌ایم
که شاهد کار اشتباهی بوده
اما حرفی نزده‌ایم.
شاید ما در لحظه 
قادر به پاسخگویی نبوده‌ایم.
شاید ما حتی از تعصبات پنهان
خود مطلع نبوده‌ایم.
همه ما قبول داریم که تعصب
غیرقابل پذیرش است.
اما زمانی که شاهدش هستیم،
سکوت می‌کنیم،
چون باعث ناراحتی ما می‌شود.


اما اینکه در مورد آن ناراحتی کاری بکنیم
به این معناست که داریم خودمان را
وارد حاشیه امن می‌کنیم.
شاید قریب به سه میلیون مسلمان
در آمریکا باشد.
این هنوز هم یک درصد از
جمعیت کل است.
مارتین لوتر کینگ زمانی گفت،
«در آخر،
ما سخن دشمنانمان را
به یاد نخواهیم آورد،
اما سکوت دوستانمان را چرا.»


خب پس چه چیزی باعث می‌شود که همدلی
همسایه ما نیل، اینقدر پررنگ باشد؟
چند چیز.
او به عنوان همسایه‌ای دلسوز حضور داشت،
اما زمانی که ما از او درخواست کردیم،
همچنین از تخصص حرفه‌ای خود
و منابعی که داشت کمک گرفت.
دیگران هم همینکار را کرده‌اند.
لارِشا هاکینز از جایگاهش به عنوان
اولین پروفسور دائمِ آمریکایی-آفریقایی
در دانشگاه ویتون استفاده کرد
و در همبستگی با زنان مسلمانی که
همه روزه با تبعیض روبرو هستند،
از پوشش حجاب استفاده کرد.
و در نتیجه، کارش را از دست داد.
در مدت یک ماه،
به دانشکده دانشگاه ویرجینیا پیوست،
که حال در آنجا روی مباحثی مثل پلورالیسم، 
نژاد، مذهب و فرهنگ کار می‌کند.


بنیان‌گذارِ رِدیت، الکسیس اوهانیان،
ثابت کرد که نیاز نیست یک
همبستگی فعال، خیلی جدی باشد.
او به یک دختر مسلمان ۱۵ ساله
برای معرفی یک شکلک باحجاب کمک کرد.


(خنده)


این یک ژست خیلی ساده است،
اما تاثیر بسزایی در ضمیر ناخودآگاه دارد
تا بتوانیم نشان دهیم که مسلمانان هم
مثل بقیه، انسانی معمولی هستند
تا مسلمان‌ها را عضوی از یک «ما» جلوه دهد
نه عضوی از «دیگران.»
سردبیر مجله ی دُوِ زنان
عکس اولین زن محجبه را برای همیشه
روی جلد مجله تناسب‌اندام آمریکا قرار داد.
اینها مثال‌هایی متفاوت
از مردمی هستند که از جایگاه و منابعشان
در آموزش، تکنولوژی و رسانه استفاده کردند،
تا فعالانه، همبستگی‌شان را ابراز کنند.


شما چه منابع و تخصصی را
می‌توانید ارائه دهید؟
می‌خواهید برای ناراحتی‌تان کاری بکنید
و وقتی شاهد تعصبات 
نفرت‌انگیز بودید، حرفی بزنید؟
می‌توانید مثل نیل باشید؟


همسایه‌های زیادی در این روایت بودند.
و شما؛ در جامعه‌تان
مسلمان‌هایی دارید که همسایه،
همکار
یا همبازی فرزند شما در مدرسه هستند.
با آن‌ها ارتباط برقرار کنید.
اجازه دهید بدانند که با آن‌ها همدل هستید.
شاید کوچک به نظر برسد،
اما مطمئن باشید که تفاوتی ایجاد می‌کند.


هیچ‌چیز دیگر دیاه، یوسور
و رازان را برنمی‌گرداند.
اما زمانی که صدای جمعی ما بلند شود،
آن زمانست که جلوی نفرت را می‌گیریم.


تشکر.


(تشویق)

