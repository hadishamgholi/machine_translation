
اثبات ادعاهای عجیب نیازبه
دلایل غیر عادی هم دارد
و این کار و مسئولیت من
به عنوان یک اختر شناس است
تا به مردم یادآوری کنم که فرضیه وجود
فضایی ها همیشه باید آخرین گزینه باشد.


می خواهم داستانی برایتان بگویم.
که مربوط به اطلاعاتی 
از یک ماموریت ناسا است،
آدمهایی معمولی و یکی از 
غیر معمولی ترین ستاره‌های کهکشان ما.


این داستان در سال ۲۰۰۹ با پرتاب 
فضاپیمای کپلر ناسا شروع شد.
هدف علمی اصلی کپلر
پیدا کردن سیاره هایی
خارج از منظومه شمسی بود.
و این کار را با نگاه کردن به 
یک منطقه در فضا انجام میداد،
مثل این، با همه آن مربع های کوچک.
و در این بخش،
مشغول به بررسی روشنایی
بیش از ۱۵۰٬۰۰۰ ستاره شد
برای چهار سال بدون وقفه،
که هر۳۰ دقیقه از هر نقطه
اطلاعات دریافت می کرد.
و به دنبال چیزی بود که ستاره شناس ها
عبور می‌نامند.
و این وقتی است که مدار سیاره
در خط دید ما قرار می‌گیرد،
و تنها در این حالت است که سیاره
از مقابل ستاره عبور می‌کند.
و وقتی این اتفاق می افتد،
جلوی مقدار کمی از نور ستاره را می‌گیرد،
که شما آن را به شکل یک افت 
در این منحنی می‌بینید.


پس متخصصین ناسا کامپیوتر های
بسیار پیچیده ای را ساختند
تا بدنبال این عبورها
در تمامی اطلاعات کپلر باشند.


در زمان عرضه اولین اطلاعات،
اخترشناسان داشگاه ییل
متوجه موضوع جالبی شدند:
چه می شود اگر رایانه ها
چیزی را نبینند؟


پس ما پروژه علمی شهروندان ،
به نام شکارچیان سیارات را به راه انداختیم
تا مردم به همین اطلاعات نگاه کنند.
مغز انسان توانایی شگفت آوری 
در تشخیص الگوها دارد،
بعضی وقت ها حتی بهتر از یک رایانه.
اگرچه، خیلی ها به این موضوع شک داشتند.
همکارمن، دبرا فیشر،
موسس پروژه شکارچیان سیارات،
می گفت که آن زمان فکر می کردند،
« تو دیوانه ای. امکان ندارد
که رایانه یک سیگنال را نبیند.»
پس این قماری روی
مسابقه انسان در مقابل ماشین بود.
و اگر سیاره ای پیدا می کردیم
خیلی خوشحال می شدیم.
وقتی چهار سال پیش به این گروه ملحق شدم،
تا آن زمان چند تایی پیدا کرده بودیم.
و امروز با کمک بیش از ۳۰۰٬۰۰۰
علاقه مند به علوم،
دهها عدد پیدا شده است،
و همچنین یکی از مرموز ترین ستاره‌های
کهکشان خود را هم پیدا کرده ایم.


پس برای فهمیدن این،
بگذارید تا نشانتان دهم که یک عبور معمولی
در داده های کپلر چطور دیده می شود.
در این نمودار در گوشه چپ
مقدار روشنایی را می بینید،
و محور پایین زمان است.
خط سفید 
تنها نور ستاره است،
چیزی که اختر شناسان منحنی نور می‌نامند.
حالا، وقتی که سیاره از جلوی یک س‌اره عبور
می کند مانع مقداری از این نور می شود،
و عمق این عبور نشان دهنده
بزرگی خود آن شئ است.
و به همین ترتیب، برای مثال
مشتری را در نظر بگیرید.
سیاره ها خیلی بزرگتر از مشتری نمی شوند.
مشتری موجب یک درصد افت 
در روشنایی ستاره می‌شود.
زمین از سوی دیگر،
۱۱ بار کوچکتر از مشتری است،
و نشانه آن در داده ها
بسختی قابل شناسایی است.


پس به معمای خودمان بر می‌گردیم.
چند سال پیش، که شکارچیان سیاره مشغول 
غربال کردن داده ها بدنبال عبور بودند،
یک نشانه مروز که از ستاره 
KIC 8462852 می آمد را شناسایی کردند.
رصد های می ۲۰۰۹ 
موجب اولین شناسایی شد،
و صحبت ها در این باره در 
گروه های آنلاین شروع شد.


آنها می گفتند که چیزی مثل مشتری
افتی به این شکل در
نور ستاره ایجاد می‌کند،
اما همچنین می گفتند
که این خیلی غول آسا است.
می بینید که عبورها معمولا
تنها چند ساعت طول می‌کشند،
اما این یکی تقریبا یک هفته طول کشیده.


همچنین می گفتند که 
که به نظر غیرمتقارن می‌رسد،
و معنی آن اینست که بجای یک دره
U شکل تمیز، که در مشتری می بینیم،
این یکی، این شیب عجیب
را که در گوشه چپ می بینید دارد.
به نظر می رسد که نشان دهنده
این باشد که هرآنچه که در مسیر
جلوی نور ستاره را گرفته
مثل یک سیاره کروی نیست.
چند تا افت دیگر هم پیش آمد،
اما برای چند سالی،
کاملا آرام بود.


و بعد در مارس ۲۰۱۱، این را دیدیم.
نور ستاره کاملا ۱۵ درصد 
کاهش یافت،
و این در مقایسه با یک سیاره خیلی بزرگ است،
که تنها یک درصد کاهش ایجاد می‌کند.
این ویژگی از نظر ما کاملا 
نرم و تمیز بود.
و همچنین غیر متقارن،
دارای کاهش نوری تدریجی
که تقزیبا یک هفته ادامه پیدا می‌کند.
و بعد یکباره ظرف چند روز
به حالت عادی بر می‌گردد.


و دوباره، بعد از این،
خیلی پیش نیامد
تا فوریه ۲۰۱۳.
اوضاع کاملا به هم ریخت.
افت های ترکیبی پیچیده ای
در منحنی نور پیدا شد،
که برای چیزی نزدیک صد روز ادامه داشت،
و ادامه داشت
تا ماموریت کپلر پایان یافت.
این افت ها شکل های متغییری داشتند.
بعضی‌هایشان خیلی تیز،
و بعضی ها پهن بودند.
و مدتشان هم متغیر بود.
بعضی ها یکی دو روز طول می کشید،
و بعضی بیشتر از یک هفته،
و همچنین تغییرات بالا و پایین 
در بعضی از این افت ها وجود داشت،
درست مثل چند چیز بی ربط 
که روی هم قرار گرفته اند.
و این بار، روشنایی ستاره 
بیش از ۲۰ درصد کاهش یافت.
این یعنی هر چیزی که 
جلوی نور را می گرفت
سطحی ۱۰۰۰ برابر
سطح سیاره زمین داشته است.


این واقعا قابل توجه است.
و همچنین همکاران پژوهشگری ،
که این را دیدند،
به بخش علمی گزارش کردند که 
که چیزی آنقدر عجیب پیدا کرده اند
که ارزش پیگیری دارد.
و وقتی که گروه علمی به آن نگاه کرد،
گفتند که، « خوب، احتمالا
اطلاعات ایرادی دارند.»
اما ما واقعا خیلی، خیلی، خیلی دقیق بودیم،
و اطلاعات درست بودند.
پس چیزی که پیش می آمد
می بایست مربوط به فیزیک ستاره‌ها باشد،
که یعنی چیزی در فضا 
در مسیر قرار گرفته بود
و جلوی نور را می‌گرفت.
پس در این مرحله،
شروع کردیم تا همه چیز را 
در باره این ستاره بفهمیم
تا ببینیم آیا می توانیم هیچ سر نخی
از اتفاقی که می افتد پیدا کنیم.
و همکاران محققی که 
برای این کشف به ما کمک کردند،
ما را در این کار همراهی کردند
تا از نزدیک این تحقیق علمی را شاهد باشند.


در ابتدا، کسی گفت، ممکنه
که این ستاره خیلی جوان باشه
و هنوز غبار موادی که اون را ساخته‌اند 
در اطرافش باشه.
و بعد یکی دیگه گفت،
ممکنه که این ستاره
سیاره ها را بوجود آورده باشه،
و دو تا از اونها با هم برخورد کرده باشند،
شبیه به اتفاقی که زمین- ماه را بوجود آورد.
خوب هر دو این تئوری ها
بخشی از اطلاعات را توضیح می‌دهند،
اما مشکل اینجا بود که ستاره
نشانه ای از جوان بودن نداشت،
و هیج تابشی هم از ماده ای که
به خاطر نور ستاره گرم شده باشه هم نبود،
و اگر ستاره جوان بود 
باید این را میدیدی
و یا اگر برخوردی بود 
باید کلی غبار ایجاد می‌شد.
پس یکی دیگر گفت،
خوب، نظرتون در باره
یک دسته بزرگ ستاره دنباله دار چیه؟
که از کنار این ستاره
در یک مدار بیضوی عبور می کنند؟
خوب، در نهایت معلوم شد که این
واقعا می تواند با مشاهدات ما منطبق باشد.
اما موافقم، به نظر کمی غیر عادی میرسه.
می دونید، باید صدها دنباله دار باشند
باشند تا چیزی را که دیدیم ایجاد کنند.
و اینها تنها ستاره های دنباله داری هستند
که از بین ما و ستاره عبور می کنند.
پس در واقع، باید هزاران
یا حتی ده ها هزار ستاره دنباله دار باشند.
اما از بین همه ایده های بد ما،
این بهترینشان بود.
پس ما یافته هایمان را منتشر کردیم.


بگذارید تا بگم که این 
سخت ترین مقاله ای بود که تا حالا نوشتم.
وظیفه دانشمندان اعلام نتایج است،
و این اوضاع اصلا مناسب نبود.
پس تصمیم گرفتیم
تا یک عنوان جالب انتخاب کنیم،
پس اسمش را گذاشتیم: « تغییرات کجایند؟»
خودتون مخفف آن را پیدا کنید.


( خنده حضار )


این پایان داستان نیست.
تقریبا همون وقت
مقاله ای می نوشتم،
و با همکارم، جیسون رایت
ملاقات کردم،
و او هم مقاله ای
در باره داده های کپلر می نوشت.
و او می گفت که با دقت بالای کپلر،
می شود سازه های عظیم
فضایی ها را در اطراف ستاره ها پیدا کرد،
اما اینطور نشد.
و بعد من این داده های عجیب را نشانش دادم
که همکاران محقق ما پیدا کرده بودند،
و به من گفت،
« اه لعنت، تابی.
باید مقاله ام رو دوباره بنویسم.»


خوب بله، توضیح با موضوعات طبیعی 
ضعیف است
و ما کنجکاویم.
پس باید راهی پیدا کنیم 
تا وجود فضایی ها رو حذف کنیم.
پس با همدیگر، یکی از همکارهایمان
رو متقاعد کردیم
که با SETI کار می کند، جستجو
برای هوش فرا زمینی،
که این می تواند هدفی غیر عادی
برای پیگیری باشد.
ما پیشنهادی را برای رصد این ستاره
آماده کردیم
با بزرگترین رادیو تلسکوپ های جهان
در رصد خانه گرین بنک.


چند ماه بعد،
خبر این پیشنهاد به مطبوعات درز کرد
و حالا هزاران مقاله،
بیش از ۱۰٬۰۰۰ مقاله
تنها برای این ستاره وجود دارد.
و اگر در تصاویر گوگل جستجو کنید،
این چیزی است که پیدا می‌کنید.


ممکن ایت که تعجب کنید،
خوب، تابی، قبوله،
وجود فضایی ها چطور این
تغییر نور را توضیح می دهد؟
خوب، یک تمدن را تصور کنید که
از ما خیلی پیشرفته تر است.
در این شرایط فرضی،
این تمدن ممکن است که تمامی منابع انرژی
سیاره خود را مصرف کرده باشد،
پس از کجا انرژی اضافه تامین خواهند کرد؟
خوب، انها یک ستاره میزبان دارند
درست مثل خورشید ما،
پی اگر بتوانند انرژی بیشتری از این ستاره
بدست آورند،
می توانند مشکل انرژی خود را حل کنند.
پس باید بروند و سازه های غول آسایی بسازند.
این سازه های غول پیکر،
مثل صفحات خورشیدی عظیم،
کرات دایسون نامیده می‌شوند.


این تصویر بالا
برداشت‌های هنرمندان
از کره های دایسون است.
ایجاد نمایی از گستردگی این
چیزها واقعا سخت است،
اما می توانی اینطوری تصورش کنی.
فاصله میان زمین و ماه
یک چهارم میلیون مایل است.
ساده ترین بخش این سازه ها
۱۰۰ برابر این اندازه است.
واقعا بزرگند.
حالا تصور کنید که یکی از این سازه‌ها
بدور یک ستاره در حرکت باشد.
می بینید که این چطور باعث
ناهنجاری در داده ها می شود
یک افت غیر متقارن، غیر طبیعی.


اما حتی سازه های غول آسای فضایی ها هم
نمی تواند بر خلاف قوانین فیزیک باشد.
ببینید، هر چیزی که 
انرژی خیلی زیادی صرف کند
باید حرارت ایجاد کند،
و ما این را نمی‌بینیم.
اما توضیحش می تواند 
خیلی ساده باشد که
آنها آن را در جهت دیگری هدایت می‌کنند،
نه به سمت زمین.


یک نظر دیگر که به آن علاقه دارم
اینست که ما شاهد یک جنگ بین سیاره‌ای هستیم
و تخریب فاجعه بار یک سیاره.
اگرچه باید بگویم که
این کلی غبار ایجاد می کند
که ما آن را نمی بینیم.
اما اگر تا حالا فضایی ها را
وارد این توضیح کرده ایم،
چه کسی می تواند بگوید که آنها
این خرابی را به شکلی تمیز کرده اند
تا بازیافتش کنند؟


( خنده حضار )


می بینید که چطور این موضوع
تصور شما را تسخیر می کند.


خوب، حالا به آن رسیده اید.
ما در شرایطی هستیم که می‌تواند
یک پدیده طبیعی که نمی‌فهمیم باشد
یا یک فناوری فضایی که درکش نمی‌کنیم.
شخصا، به عنوان یک محقق،
بهترین حالت توضیحات طبیعی است.
اما برداشت غلط نکنید، به نظر من خیلی
عالی می شود اگر فضایی ها را پیدا کنیم.
به هر صورت، چیزی واقعا جدید 
و خیلی جالب برای یافتن وجود دارد.


خوب، چه اتفاقی خواهد افتاد؟
ما باید رصد این ستاره را ادامه دهیم
تا چیزهای بیشتری از این اتفاق بفهمیم.
اما اخترشناسان حرفه ای، مانند من،
ما منابع محدودی برای
این کارها داریم،
و کپلر هم ماموریت دیگری دارد.


و با خوشحالی می گویم که یک بار دیگر،
همکاران محقق جلو آمدند
و نتیجه خوبی گرفتند.
میدانید، این بار،
اختر شناسان آماتور
با کمک تلسکوپهای حیاط خلوتشان
بی درنگ جلو آمدند
و شروع به رصد شبانه این ستاره کردند
با امکانات خودشان،
و برایم خیلی جالبست 
تا ببینم چه پیدا کرده اند.


آنچه مرا شگفت زده می کند این است که این
ستاره هیچوقت توسط رایانه ها پیدا نمی‌شد
چون ما اصلا به دنبال چیزی مثل این نبودیم.
و جالبتر از آن اینکه
داده های بیشتری خواهند آمد.
ماموریت های جدیدی وجود خواهد داشت
که میلیون ها ستاره دیگر را 
بررسی خواهند کرد
در تمامی آسمان.


و فقط فکر کن: چه معنی خواهد داشت 
اگر ستاره دیگری مثل این پیدا کردیم؟
و اگر ستاره دیگری مثل این پیدا نکردیم
چه معنی خواهد داشت؟


متشکرم.


( تشویق حضار )

