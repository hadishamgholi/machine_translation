
شما سردابه مخفی
لئوناردو داوینچی را پیدا کرده‌اید،
که با مجموعه‌ای از
قفل‌های ترکیبی بسته شده است.
خوشبختانه، نقشه گنج شما سه رمز دارد:
۱۲۱۰،
۳۲۱۱۰۰۰،
و ... همم.
انگار آخری پاک شده است.
مثل اینکه باید خودتان آخری را پیدا کنید.


چیزی بین آن دو عدد اول مشترک است:
آنها اعداد خودیادآور هستند.
این گونه خاصی از اعداد است
که ساختار آن خودش را توصیف می‌کند.
هر رقم یک عدد خودیادآور
نشان دهنده تعداد باری است
که رقم مربوط به آن جایگاه
در کل عدد تکرار شده است.
اول رقم تعداد صفرها را نشان می‌دهد،
دومین عدد تعداد یک‌ها را نشان می‌دهد،
و سومین رقم تعداد دوها را
و به همین ترتیب تا انتها.


آخرین قفل یک عدد ۱۰ رقمی می‌خواهد،
و از قضا
فقط یک عدد خودیادآور ده رقمی وجود دارد.
آن چیست؟
اگر می‌خواهید خودتان آن را
پیدا کنید ویدیو را اینجا توقف کنید!
جواب در: ۳
جواب در: ۲
جواب در: ۱


اگر بخواهید کورکورانه ترکیب‌ها را
امتحان کنید تا ابد طول می‌کشد.
پس بیایید عددهایی که داریم را تحلیل کنیم
ببینیم چه الگوهایی پیدا می‌کنیم.
با جمع کردن تمام ارقام ۱۲۱۰،
به ۴ می‌رسیم - تعداد رقم‌ها.
جور در می‌آید چون هر رقم مجزا
به ما می‌گوید یک عدد خاص
چند بار تکرار شده است.
پس جمع ارقام عدد خودیادآور ده رقمی ما
باید برابر با ده شود.


این یک نکته مهم دیگر را روشن می‌کند -
عدد نمی‌تواند تعداد زیادی
رقم بالا داشته باشد.
برای مثال،
اگر هم ۶ داشته باشد هم ۷،
آنگاه یک رقم باید ۶ بار،
و دیگری ۷ بار تکرار شده باشد -
که بیشتر از ۱۰ می‌شود.
پس می‌توانیم نتیجه بگیریم که فقط
یک رقم بیشتر از ۵ می‌تواند
در کل دنباله وجود داشته باشد.
پس از بین ۶، ۷، ۸، و ۹،
فقط یکی — آن هم شاید — در عدد ما می‌آید.
و به جای اعدادی که استفاده نمی‌شوند
صفر قرار می‌گیرید.
پس حالا می‌دانیم که عدد ما
باید حداقل سه صفر داشته باشد -
که یعنی عدد اول هم باید ۳ یا بیشتر باشد.


حالا، از آنجا که این رقم اول
شمارنده صفرها است،
هر رقم بعد از آن نشان می‌دهد
یک عدد غیر صفر چند بار تکرار شده است.
اگر باهم جمع بزنیم
همه رقم‌ها غیر از اولی -
و یادتان باشد ،
صفرها جمع را زیاد نمی‌کنند -
تعداد ارقام غیر صفر
موجود در دنباله را خواهیم داشت،
از جمله همان رقم اول.
برای مثال،
۲ به اضافه ۱ می‌شود ۳ رقم.
حالا اگر یک را کم کنیم،
تعداد ارقام غیر صفر
بعد از رقم اول را خواهیم داشت -
دو، در اینجا.


چرا این همه را گفتیم؟
خوب، حالا چیز خیلی مهمی می‌دانیم:
جمع کل ارقام غیر صفر
که بعد از رقم اول قرار می‌گیرند
برابر با جمع آن ارقام است منهای یک.
و چطور می‌توانید توزیعی
داشته باشید که مجموع دقیقا
یکی بیشتر از مجموع
تعداد ارقام مثبت غیر صفر باشد؟
تنها راه این است که یکی
از اعدادی که با هم جمع می‌شوند ۲،
و بقیه ۱ باشند.
چند ۱؟
مشخص می‌شند که فقط دو تا می‌تواند باشد -
و بیشتر مستلزم وجود
ارقامی مانند ۳ یا ۴ است.


پس حالا رقم اول را داریم که ۳ یا بیشتر
از آن است که تعداد صفرها را نشان می‌دهد،
یک ۲ که ۱ ها را می‌شمارد،
و دو ۱ -
یکی برای شمردن ۲ ها
و دیگری برای شمردن رقم ابتدایی.
و حالا که حرف آن شد،
وقت آن رسیده که رقم ابتدایی را پیدا کنیم.
از آنجا که می‌دانیم مجموع
۲ و دو تا ۱ می‌شود ۴،
می‌توانیم آن را از ۱۰
کم کنیم و به ۶ برسیم.
حالا فقط این مانده
که آنها را سر جای خود بگذاریم:
۶ صفر،
۲ یک،
۱ دو،
۰ سه،
۰ چهار،
۰ پنج،
۱ شش،
۰ هفت،
۰ هشت،
و ۰ نه.


در باز می‌شود و پشت آن ...
خودزیست‌نامه داوینچی را پیدا می‌کنید
که مدت‌ها بود گم شده بود.

