
من بابت حرف‌هایی که اینجا باید بزنم
برای ماه‌ها تلاش کردم.
چون صحنه‌ی نمایشی بزرگتر از TED نیست،
این حس که پیغام من
در این لحظه به درستی درک شود
از هر چیز دیگری مهم‌تر بود.
و من هر روز بارها و بارها جستجو کردم
تا بهترین شیوه بیان را پیدا کنم.
و اگرچه به لحاظ فکری می‌توانستم
فهرستی از ایده‌های بزرگ را تهیه کنم
که قصد به اشتراک گذاشتن‌شان درباره
Me Too را داشتم
و این جنبشی که پایه‌گذارش شدم،
مدام به این نتیجه‌گیری می‌رسیدم که
از اصل موضوع فاصله گرفتم.
من می‌خواستم تا توی این لحظه
تمام تلاشم را بکنم
و به شما بگویم که چرا ایستادن و جنگیدن
برای احتمال اینکه
خشونت جنسی درمان یا متوقف شود
ارزشمند است.
من می‌خواستم تا با یک سخنرانی انگیزشی
شما را به حرکت دربیاورم
درباره اینکه چقدر جنگیدن
برای شأن و کرامت انسانی قربانیان مهم است.
اما من از داشتنش مطمئن نیستم.
حقیقت این است که،
بعد از مبارزه در جریان انتخاب 
(Kavanaugh برای) نامزدی
دیوان عالی کشور(متهم به آزار جنسی) 
و حملات کاخ سفید
شخصیت‌پردازی‌هایچندش آور،
شوخی‌های اینترنتی،
گردهمایی‌ها و راهپیمایی‌ها
و اعترافاتی که قلب را به درد می‌آوردند،
من با حقیقت تلخ خودم مواجه شدم.
که بی‌حس شدم.
و این حتی باعث تعجبم هم نشد.
برای سخنرانی‌هایم به سراسر دنیا سفر کردم،
و درست مثل نظم یک ساعت، بعد از هر جلسه،
افرادی پیش من می‌آمدند
تا بتوانند رازشان را
دراین مورد با من درمیان بگذارند.
و همیشه سعی کردم تا به ایشان قوت قلب بدهم.
خب به آن‌ها
منابع محلی را معرفی می‌کردم
و به ایشان اطمینان می‌دادم که تنها نیستند
و این جنبش برای آن‌ها هم هست.
به آن‌ها می‌گفتم که باهمدیگر قدرتمندتریم
و اینکه این جنبشِ قربانیان
و حامیان آن‌هاست
که هر روز کار‌های کوچک
و بزرگی انجام می‌دهد
وهر روز افراد بیشتری
به این جنبش ملحق می‌شوند.
که جای ابهامی نیست.
مردم خودشان را در این وضعیت قرار می‌دهند
و صدایشان را بالا می‌برند تا بگویند:
«بسه دیگه. کافیه.»
پس چرا من این حس کرختی را دارم؟
خب...
یک نفر با اتهامات موثق علیه خودش
درباره خشونت جنسی
در دادگاه عالی ایالات متحده آمریکا
منصوب می‌شود،
دوباره.
رئیس جمهور آمریکا
که در نوار ضبط شده راجع به اینکه
چطور می‌تواند اندام زنان را بگیرد...
هرکجا که می‌خواهد و هرطور که مایل است،
صحبت کرده است.
او می‌تواند در یکی از گردهمایی‌هایش
قربانی را یک دروغگو خطاب کند،
و سروصدای جمعیت بلند شود.
و هرجای دنیا که جنبش Me Too
به حرکت درآمد،
در استرالیا و فرانسه
سوئد، چین و الان در هند
صدای قربانیان خشونت جنسی
همگی بصورت یکجا شنیده شد
ولی بعد، بدنام‌شان کردند.
و من بعد از هر مقاله‌ای که خواندم
افسوس خوردم…
مردان سفیدپوست ثروتمند
که با چترنجات‌های طلایی‌شان
به آرامی روی زمین فرود آمده بودند،
بدنبال عملی کردن
رفتار‌های غیراخلاقی‌شان بودند.
و ما اینجا از ایشان می‌خواهیم که راجع به
آینده‌شان تفکر کنند.
اما تکلیف قربانی‌ها چه می‌شود؟
از این جنبش بطور پیوسته به عنوان
نقطه عطفی یاد می‌شود،
یا چیزی که بتوان روی آن حساب کرد،
اما یک روز من با این احساس بیدار شدم که
تمام شواهد بر علیه‌اش استفاده می‌شود.
سخت است که احساس کرختی نکنی.
من حس می‌کنم که بعضی از شما هم
این احساس را دارید.
اما بگذارید بگویم که
چه چیز دیگری را می‌دانم.
بعضی وقتا که کلمه "بی‌حسی" را می‌شنوید،
به تهی بودن یا نبودِ احساس فکر می‌کنید،
یا حتی ناتوانایی در ادراک احساس.
اما این گفته همیشه درست نیست.
بی حسی ممکن است
از خاطراتی در مغزتان نشأت بگیرد
که نیمه‌های شب تجربه‌اش می‌کنید و
نمی‌توانید با آن مبارزه کنید.
ممکن است ازاشک‌هایی باشد
که پشت چشم‌هایتان جای گرفته‌اند
ولی شما
اجازه جاری شدن را به آن‌ها نمی‌دهید.
شخصا، بی‌حسیِ من از نگاه کردن
به صورت قربانی‌ها ایجاد می‌شود
و دانستن تمام چیز‌هایی که 
باید به ایشان گفت
که در واقع دردی را دوا نمی‌کند.
این عمل ارزش کاری که
پیش روی شما است
را با ندای باور‌های درونی‌تان می‌سنجد.
بی‌حسی همیشه به معنای فقدان احساسات نیست.
گاهی اوقات به معنای ت
لنبار شدن احساسات است.
و از جایگاه قربانیان،
گاهی اوقات مجبوریم حقایقی را که
تجربه کردیم (مخفی) نگاهشان داریم
اما الان همه‌ی ما
چیزی را درونمان نگه داشته‌ایم
چه آن را بخواهیم یا نخواهیم.
همکاران ما بصورت مداوم در اجتماع
راجع به آن صحبت می‌کنند،
تمامی صنایع
فرهنگ محیط کار را بازنگری می‌کنند،
خانواده‌ها و دوستان، مکالمه‌هایی جدی دارند
راجع به حقایق سربسته.
همه درگیر شدند.
و بعد، مخالفت‌ها شروع شد.
که همه راجع به آن شنیده‌ایم.
"جنبش Me Too مانند عمل تفتیش عقایده"
درسته؟
«این جنبش سبب چندپارگی آن شده»
یا «این جنبش جنگ جنسیتی راه انداخته است»
تیتر رسانه‌ها بصورت پیوسته کاری کرد
که پیشرفت این جنبش
با مشکل مواجه شد.
مواضع متخصصان و منتقدان راست‌گرا
باعث شد که توجه از قربانی‌ها برداشته شود.
بسرعت جریانی که می‌خواست
از قربانیان خشونت جنسی حمایت کند
تبدیل شد به طرحی که
گویی می‌خواهد از مردها انتقام بگیرد.
با خودم گفتم چی؟
(خنده حاضران)
چطور به اینجا رسیدیم؟
ما چقدر فاصله گرفتیم
از اصل این جنبش
که از یک دهه قبل آغاز شده،
و حتی اهداف همین هشتگی (metoo#) 
که سال پیش درست شد،
گاهی وقت‌ها، جنبش MeTooیی که
بعضی مردم راجع به آن صحبت می‌کنند
برای من ناآشناست.
بیایید رو راست باشیم:
این جنبش درباره
یک نفر از هر چهار دختر
و یک نفر از هر شش پسر است
که هرساله قربانی خشونت جنسی می‌شوند
و باید آن زخم‌ها را
تا سنین بزرگسالی به دوش کشند.
درباره ۸۴ درصد از زنان ترنسی هست که
امسال قربانی خشونت می‌شوند
و همینطور زنان بومی
که ۳/۵ برابر بیشتر از هر گروه دیگری
قربانی خشونت جنسی می‌شوند.
یا افراد معلول
که ۷ برابر بیشتر از بقیه
مورد آزار جنسی قرار می‌گیرند.
حدود ۶۰ درصد از دختران سیاه‌پوستی مانند من
که قبل از ۱۸سالگی
خشونت جنسی را تجربه می‌کنند،
و هزاران هزار کارگر با حقوق پایین
که در همین لحظه مورد آزار
جنسی واقع می‌شوند
بخاطر کاری که نمی‌توانند
از آن استعفا دهند.
این جنبش درباره قدرت فراگیر همدردی است.
راجع به میلیون‌ها میلیون انسان
که سال پیش دست‌شان را بالا بردند
تا بگویند که "سر من هم اومده" (Me Too)
و هنوز دست‌شان را پایین نیاورده‌اند
درحالی که رسانه‌ی متکی به آن‌ها
سعی در حذف‌شان دارد
و سیاستمدارانی که توسط آن‌ها
انتخاب شده‌اند تا نماینده آن‌ها باشند
از ارائه راهکار، سر باز می‌زنند.
پس زدن و پیش کشیدن این لحظه تاریخی
قابل درک است،
مثل هیجان یک ترن هوایی
که خیلی از ما را بی‌حس کرده است.
این تلنبار احساسات را
که خیلی از ما
در سرتاسر دنبا تجربه می‌کنیم
آسیبی جمعی است.
اما...
این تنها قدم اول است
برای ساختن دنیایی که الان
می‌خواهیم داشته باشیم.
این احساسی که درون‌مان انباشته شده
شاهد این مدعاست که این جنبش
بزرگتر از یک لحظه‌ی گذراست.
نشانه این است که ما در حال تغییریم.
و قدرتمندترین تغییرها
براساس آن‌چه که امکان‌پذیر بوده شکل گرفته
نه آن‌چه که در آن زمان
درست بوده.
تروما امکان محقق شدن را می‌گیرد.
و جنبش آن را فعال می‎کند.
دکتر کینگ از زبان تئودور پارکر می‌گوید:
«جهان اخلاقیات مثل کمانی است که
سمت عدالت نشانه‌گیری می‌کند.»
همه‌ ما این نقل قول را شنیده‌ایم.
اما باید کسی باشد که زه کمان را بکشد.
این امکانی را که ما
در این جنبش‌ها محقق کردیم
در واقع همان عمل خم کردن کمان
در مسیر درست بوده است.
جنبش‌ها امکان تغییر را فراهم می‌کنند
و آن‌ها براساس بصیرت شکل می‌گیرند.
نگاه من به جنبش Me Too
بخشی از یک نگاه کلی به
دنیایی عاری از خشونت جنسی است
و معتقدم که این امر شدنی است.
نقطه سرخط.
اما برای رسیدن به آن مرحله،
باید بطرز موثری از این فرهنگ
عبور کنیم
که آسیب‌پذیر بودن را
معادل با رضایت دادن می‌داند
و این که این رفتار خودخواهانه جزء
حقوق اولیه انسان‌ها محسوب نمی‌شود.
به عبارت دیگر، خشونت جنسی برپایهٔ
این موارد شکل گرفته:
داشتن قدرت و برخورداری از امتیاز.
بیشترین چیزی که راجع به این جنبش می‌شنویم
درباره برخی بازیگر‌های بدکار یا
بعضی رفتار‌های فاسد،
سبب می‌شود
از شناخت این قضیه غافل بمانیم
که هرکسی در جایگاه قدرت
از امتیازی برخوردار است
که موجب آسیب‌پذیری بیشتر شخص 
فاقد
قدرت می‌شود.
معلم‌ها و دانش‌آموزان
مربی‌ها و ورزشکارها
ماموران قانون و شهروندان
والدین و فرزندان:
دراین روابط ممکن است توازن قدرت
بطرز ناعادلانه‌ای درجریان باشد.
ولی اگر برعلیه این بی‌عدالتی
هم صدا شویم، می‌توانیم تغییرش دهیم
با فضاسازی برای گفتگویی مصالحت‌آمیز
راجع به قدرت.
باید به خودمان و فرزندانمان
برای درک این مطلب از نو آموزش دهیم
که داشتن قدرت و امتیاز
نباید همیشه موجب تخریب و زیان باشد—
بلکه باید باعث خدمت و شکوفایی هم گردد.
باید از نو به خودمان آموزش دهیم
تا بفهمیم که مسلماً
هر انسانی حق دارد
در این دنیا زندگی کند
بدون اینکه به انسانیت وی لطمه‌ای وارد شود.
بخشی از عملکرد این جنبش
درباره بازگرداندن کرامت انسانی
قربانی‌ها است،
چون خشونت جنسی
با تمام شدن آن عمل خاتمه پیدا نمی‌‎کند.
آسیبی را به همراه دارد که
بعد از آن ادامه پیدا می‌کند.
یادتان باشد که تروما
امکان محقق شدن را می‌گیرد
مثل یک مانع که
متوقف می‎کند، آشفته می‌کند 
و از بین می‌برد.
پس کار ما تفکر دوباره است که
چطور با تروما برخورد کنیم
برای نمونه، اعتقادی نداریم که قربانی‌ها
باید همیشه جزئیات اتفاقات‌شان را
بازگو کنند.
نباید دردهایمان رو بخاطر هشیاری شما
بارها و بارها مرور کنیم.
سعی می‌کنیم تا به قربانی‌ها آموزش بدهیم
که بیش از حد به تروما توجه نکنند
درعوض به دنبال خوشی‌های زندگی باشند
که به آن‌ها انگیزه می‌دهد.
و اگر آن را پیدا نمی‌کنند
آن را بسازند و به آن تکیه کنند.
ولی زمانی که در زندگی
تروما را تجربه کرده باشید
برخی اوقات تلاش برای
پیدا کردن خوشبختی محال به نظر می‌رسد.
حالا تصور کنید که
می‌خواهید برایش تلاش کنید
درحالی که رهبران جهان دارند
خاطرات شما را بی‌اعتبار جلوه می‌دهند
یا رسانه‌های خبری
سعی در محو کردن تجربه‌های شما دارند،
یا مردم بطور پیوسته
در حال خوارکردن شما باشند.
جنبش سبب محقق شدن می‌گردد.
مثل بقیه سیاه‌پوستان
داستانی در خانواده من هست،
درباره اجداد پدربزرگم لورنس ویر.
او برده به دنیا آمد،
پدر و مادرش هم برده بودند،
و دلیلی نداشت تا باور کند
که یک سیاه‌پوست در آمریکا
روزی آزاد خواهد شد.
ولی بعد
زمانی که توسط اربابش آزاد شد،
از جورجیا به کارولینای جنوبی رفت
تا بتواند همسر و فرزندش را بیابد
که از او جدا کرده بودند.
هربار که من این داستان را می‌شنوم
با خودم فکر می‌کنم
او چطور این کار را انجام داد؟
از این که توسط سفیدپوستان افراطی
دستگیر و کشته شود نمی‌‎ترسید؟
یا اینکه به آن‌جا می‌رسید،
درحالی که آن‌ها مرده بودند؟
یک‌بار من از مادربزرگم پرسیدم که
چرا فکر می‌کردید پدربزرگ
ریسک این سفر را می‌پذیرد؟
جواب داد:
«حدس می‌زنم که او مجبور بود
تا باور کند، این کار شدنی است.»
من بیشتر زندگی‌ام را با امکان
محقق شدن رویاهایم، شروع به حرکت کردم.
من بدین خاطر اینجا هستم که
روزی یک نفر همراه با اجدادم
اعتقاد داشتند که این کار شدنی است.
۱۲ سال پیش، در ۲۰۰۶
در آپارتمان تک خوابه‌ام
روی تخت دراز کشیده بودم
و از این همه خشونت جنسی که
در جامعه‌ام می‌دیدم، ناامید شده بودم.
برگه‌ای کاغذ آوردم و در قسمت بالای آن
نوشتم "سر من هم اومده" (Me Too)
و شروع به نوشتن یک طرح اجرایی کردم
برای ساختن جنبشی
براساس حس همدردی درمیان قربانیان،
تا به این احساس کمک کند که
می‌توانیم درمان شویم،
که ما فقط مجموعه‌ای از کسانی نیستیم که
یک اتفاقی برایمان افتاده است.
امکان‌پذیری برای همه یک هدیه است.
موجب خلق دنیاهای
و پیدایش بصیرت می‌شود.
می‌دانم که بعضی از شما خسته شدید،
چون من هم خسته شدم.
من از پا افتادم
و بی‌حس شدم.
آن‌هایی که قبل از ما بودند
تمام جنگ‌ها را پیروز نشدند،
اما باعث نشد بصیرت‌شان
را از دست دهند.
تقویت شدند.
پس من نمی‌توانم که دست بکشم،
و از شما هم می‌خواهم که باز نایستید.
ما به نسل آینده، دنیایی عاری از
خشونت جنسی را مدیون هستیم.
باور دارم که می‌توانیم آن دنیا را بسازیم.
شما چطور؟
ممنونم.
(تشویق حضار)

