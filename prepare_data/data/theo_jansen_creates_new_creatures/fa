
من می خواهم با شما در مورد یک پروژه صحبت کنم
که حدود شانزده سال پیش آغازش کردم،
و در مورد ساختن شکل های جدید زندگی است.
و اینها از این نوع لوله‌ها ساخته شده‌اند که
در هلند، ما به آن لوله برق می گوییم
و یک فیلم را که در مورد آن نشان خواهم داد،
که در آن زمان را کمی به عقب برمیگردانیم.


(راوی ویدئو) : در آینده، این جانوران می توانند به صورت گله در سواحل زندگی کنند.
تئو یانسن سخت روی این تکامل کار می‌کند


تئو یانسن: من دوست دارم این جانوران در سواحل ببینم
و آنها بایست درانجا به خودی خود
قادر به زنده ماندن باشند.
آنها یاد خواهند گرفت که به تنهائی آنجا زندگی کنند —
و چند سال دیگر طول میکشد که به آنها اجازه دهیم که با خود به تنهایی قدم بزنند


(راوی ویدئو) : این جانوران مکانیکی انرژی خود را نه از غذا بلکه از باد دریافت میکنند.
باد پرهای پشت آنرا به حرکت می اندازد وبا این عملکرد پاهای این جانور حرکت میکند.
این جانور بر روی شن و ماسه مرطوب ساحل، یک وری راه میرود
در حالی که بینی‌اش را به سمت باد می‌گیرد.
به محض این که به موج و یا ماسه خشک می رسد متوقف می شود
و در جهت مخالف حرکت میکند.


تکامل گونه‌های بسیاری را ایجاد کرده است.
این انیمارس کورنس ونتوسا است.
(تشویق حضار)


تئو یانسن: این یک گله است، که با استفاده از کدهای ژنتیکی ساخته شده است.
واین نوعی رقابت است، وهرکدام ازاین حیوانها متفاوت هستند،
و کدهای ژنتیکی برنده٬ تکثیرمی شوند.


اینجا شما می توانید ببینید که این موج، از چپ به راست میرود.
و حالا آن - بله، در حال حاضر از چپ به راست می رود.
این یک نسل جدید است، یک خانواده جدید،
که قادر به ذخیره باد است.
به این ترتیب که بالهایش هوا را در بطری های لیموناد پمپ میکنند،
که [این بالها] بالای آن هستند.
و آنها می توانند در مواقعی که باد کم است،
و موقع بالا آمدن جزر و مد ، با استفاده ازآن انرژی ذخیره شده بتوانند
خود را به توده های شن ساحلی رسانده و زندگی خودرا نجات دهند ، چرا که آنها به راحتی غرق خواهند شد.
(خنده حضار)


من می توانم این حیوان را به شما نشان بدهم.
(تشویق حضار) متشکرم.
تناسب لوله ها در این حیوان برای راه رفتن بسیار مهم است.
۱۱ عدد هستند که من به آنها ۱۱ عددِ مقدس می گویم.
این فاصلهٔ لوله ها است که این حیوان را قادرمیکند که به این سبک راه برود.
در واقع، این یک اختراع جدید برای چرخ است.
این مانند یک چرخ کار میکند.
محور چرخش یک چرخ همیشه دریک سطح باقی میماند
و این مفصل ران نیز درهمان سطح میماند.
در واقع، این از یک چرخ بهتر است، به این دلیل که
اگر شما بخواهید که دوچرخه‌ی خود را در ساحل برانید
متوجه خواهید شد که این کار بسیار سختی است.
باید که با پاها روی ماسه راه رفت،
و چرخ [دوچرخه] هم با هر قطعه از زمین تماس مییابد
از آنرو٬ ۵,۰۰۰ سال پس از اختراع چرخ،
ما یک چرخ جدید داریم. و من در ویدئوی بعدی به شما نشان خواهم داد
— می توانید لطفاً ویدئو را شروع کنید؟ —
که بارهایی بسیار سنگینی می توانند به این شیوه منتقل شوند.
در اینجا یک نفر از پشت آنرا هل میدهد٬
ولی به تنهائی هم میتواند راه برود.
این وزنش ۳.۲ تن هست.


و با استفاده از باد ذخیره شده در بطریها میتواند کار کند.
حسگری دارد٬ که میتواند موانع را احساس کرده و دور بزند.
و میبینید که به طرف دیگرمیرود.


میتوانید یک حسگر برای من اینجا بیاورید؟
خوب، مرسی.
برای بقاء آنها باید تمام خطرات ناشی ساحل را بگذرانند،
و یکی از بزرگترین خطرات دریا است. این دریا است.
و این باید آب دریا را احساس کند.
و این یک حسگر آب است
و آنچه بسیار مهم است این لوله است. که معمولاً هوا به داخل میکشد٬
ولی درلحظه ای که آن آب بمکد ٬ مقاومت آنرا را احساس می کند.
تصور کنید این که حیوان در حال قدم زدن به سمت دریا است.
به محض این که آن آب را لمس کند، شما باید یک نوع صدای جریان هوا بشنوید.
بله! بنابراین اگر [آب] را احساس نمی کرد، غرق می‌شد، خوب ؟


این مغزاین حیوان است.
در واقع، این یک گام شماراست، که گامها را می شمارد.
این یک گام شمارندهٔ باینری (عدد دودویی) است.
بهنگامی که به دریا میرسد،
طرح ترتیب یکها و صفرها را عوض میکند.
و همیشه میداند که ساحل کجاست. پس این مغزی بسیارساده دارد.
میگوید که خوب، آنجا دریاست ودر آنجاهم توده شن ساحلی، و من اینجاهستم.
خوب این تخیلی از دنیای ساده‌ی این حیوان ساحلی است.
متشکرم.


یکی ازبزرگترین دشمنان [این حیوان] توفان است.
این قسمتی ازبینی انیمارس کورنس است،
و وقتی بینی این ـ حیوان ـ ثابت است خود حیوان ثابت میگردد.
بنابرین وقتی که هوا توفانی میشود٬
این [حیوان] یک میله را به زمین فرومیکند. (خنده حضار)
وقتی بینی این حیوان ثابت شود، تمام حیوان ثابت می شود.
سمت وزش باد شاید که عوض شود، ولی این حیوان بینی اش را همیشه به طرف باد خواهد چرخاند.
و بعد از چند سال، این حیوانا ت میتوانند به تنهائی زندگی کنند.
من هنوزباید به آنها بمقدارزیادی کمک کنم.


با تشکر بسیار زیاد از شما، خانمها و آقایان.
(تشویق حضار).

