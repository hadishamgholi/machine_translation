
من کمی کمال‌گرا هستم.
چند بار این جمله را شنیده‌اید؟
هنگام شادخواری، شاید همراه دوستان
یا با خانواده در جشن شکرگزاری.
این نقطه‌ ضعف محبوب همه است.
این همان پاسخ کاملاً رایج
به سؤال سخت پایانی در
مصاحبه شغلی است:
«بزرگترین ضعف من؟
کمال‌گرایی‌ام هست.»
می‌بینید، برای چیزی که
ظاهراً ما را عقب نگه می‌دارد،
مشخص است که تعداد زیادی از ما
کاملاً خوشحالیم که دستمان را بالا ببریم
و بگوییم که کمال‌گراییم.
اما نکته جالب و مهمی وجود دارد
چون تحسین حسادت‌آمیز ما برای
کامل بودن آنقدر فراگیر است
که ما هرگز این مفهوم
را زیر سؤال نمی‌بریم.
که چه چیزی در مورد ما
و جامعه‌مان می‌گوید؟
آیا کمال‌گرایی را باید جشن گرفت؟
ما تمایل داریم که کمال‌گرایی را
به‌عنوان نشانی از ارزش نگه‌ داریم.
نماد موفقیت،
با این‌حال، وقتی‌کمال‌گرایی را
مطالعه می‌کردم،
شواهد کمی مبنی بر موفق‌تر
بودن کمال‌گراها دیده‌ام.
کاملاً برعکس—
آن‌ها احساس ناخرسندی و نارضایتی می‌کنند
در بین حسی دنباله‌دار که (می‌گوید)
آن‌ها هرگز به‌اندازه کافی کامل نیستند.
ما از گزارش‌های موارد بالینی می‌دانیم
که کمال‌گرایی لانه مشکلات
روانی را می‌پوشاند،
چیزهایی مثل افسردگی، اضطراب،
بی‌اشتهایی عصبی، پراشتهایی عصبی
و حتی تفکرات خودکشی.
و چیزی نگران‌ کننده‌تر این
است که در ۲۵سال گذشته،
ما رشد کمال‌گرایی را با نرخی
هشدار‌ دهنده مشاهده کرده‌ایم،
و هم‌زمان،
بیش از هر زمان دیگری بیماری‌های
روانی را در میان جوانان دیده‌ایم.
تنها در ایالات‌ متحده نرخ خودکشی
۲۵ درصد در دو دهه
گذشته افزایش‌ یافته است.
و به‌ تازگی می‌بینیم گرایش‌های
مشابهی در کانادا گسترش می‌یابد،
و در سرزمین مادری‌ام، انگلستان.
تحقیقات ما نشان می‌دهد
که کمال‌گرایی هم‌زمان با
تغییرات جامعه افزایش می‌یابد.
و جامعه متحول شده، حس هویت شخصی
افراد را تحت تأثیر قرار می‌دهد.
و همراه با آن، تفاوت‌هایی
در شیوه تعامل جوانان
با یکدیگر و با جهان
اطرافشان به وجود می‌آورد
و خصوصیات یکتایی در جامعه
سرآمد و بازار-محور ما وجود دارد
که شامل چیزهایی مثل
انتخاب بدون محدودیت
و آزادی فردی می‌شود،
و این‌ها ویژگی‌هایی
هستند که ما احساس می‌کنیم
در سطوح همه‌گیر در این
مسئله نقش دارند.
پس اجازه دهید مثالی بزنم.
جوانان امروزه بیشتر از
قبل نگران دستیابی به زندگی
و سبک زندگی کامل هستند.
به لحاظ وجهه، جایگاه
اجتماعی و ثروت.
داده‌ها از مرکز تحقیقاتی "Pew"
نشان می‌دهد که جوانانی که
در اواخر دهه ۸۰ میلادی
در آمریکا متولد شده‌اند
۲۰ درصد بیشتر احتمال دارد که
ثروتمند بودن به لحاظ مادی را
از مهم‌ترین اهداف زندگی‌شان بدانند،
در مقایسه با والدین و والدینِ والدینشان،
جوانان همچنین بسیار بیشتر
از نسل‌های قبلی وام می‌گیرند،
و آن‌ها نسبت بیشتری از
درآمد خود را صرف وجهه خود
و دستیابی به جایگاه اجتماعی می‌کنند.
این دستاوردها، زندگی‌شان
و سبک زندگی‌شان
حالا در جزییات دقیقی در بسترِ
همیشگی رسانه‌های اجتماعیِ
اینستاگرام، فیس‌بوک، اسنپ‌چت
به نمایش گذاشته‌ شده‌ است.
و در این فرهنگ جدید بصری،
بی‌نقص به نظر آمدن بسیار
مهم‌تر از واقعیت است.
اگر یک‌ طرف چشم‌انداز مدرنی که
ما مسرفانه برای جوانان فراهم کرده‌ایم
این ایده است که زندگی کمال‌پذیر وجود دارد
و سبک زندگی تکامل‌پذیر وجود دارد،
طرف دیگر قطعاً کار است.
چیزی خارج از دسترس کسانی که آن
را عمیقاً می‌خواهند وجود ندارد.
یا این‌طور که به ما گفته‌ شده.
این ایده اصلی در قلب رویای آمریکایی است.
فرصت، شایسته‌سالاری،
فرد خودساخته، سخت‌کوشی.
این پندار که سخت‌کوشی
همواره نتیجه می‌دهد.
و بالاتر از همه، این ایده که
ما ناخدای سرنوشت خود هستیم.
این ایده‌ها، ثروت
ما، جایگاه اجتماعی ما
و وجهه ما را باارزش ذاتی
فردی ما پیوند می‌دهند.
اما البته، این‌ کاملا یک افسانه است.
چون حتی اگر برابری
فرصت‌ها وجود می‌داشت،
این ایده که ما ناخدای
سرنوشت خود هستیم
واقعیت تلخ‌تری را
برای جوانان می‌پوشاند
اینکه آن‌ها محکوم‌ به یک
محاکمه اقتصادی مستمر هستند.
معیارها، رتبه‌بندی‌ها و جدول‌ها
به‌عنوان معیاری برای هر شایستگی که
می‌تواند کمّی شود به وجود آمده‌اند
و برای دسته‌بندی جوانان در مدارس،
کلاس‌ها و دانشگاه‌ها به‌ کار رفته‌اند.
آموزش اولین عرصه‌ای است
که در آن سنجش
به‌صورت عمومی اجراشده
و معیارها به‌عنوان ابزاری برای
بهبود عملکرد و استانداردها
به‌ کار رفته است.
و در سنین پایین شروع می‌شود.
جوانان در دبیرستان‌های
شهرهای بزرگ آمریکا
۱۱۲ آزمون استاندارد شده اجباری
را بین دوران پیش‌دبستانی
و پایان سال دوازدهم
انجام می‌دهند.
تعجبی ندارد که جوانان چنین نیاز قوی را
به تلاش کردن،
عمل کردن و به دست آوردن
در زندگی مدرن گزارش می‌کنند.
آن‌ها عادت کرده‌اند که خودشان را
ازنظر معیار سخت‌گیرانه و تنگ‌نظرانه
نمرات، درصدها و جدول‌ها تعریف کنند.
این جامعه‌ای است که
ناامنی‌هایش را نابود می‌کند.
احساس ناامنی در مورد
این‌که چطور عمل می‌کنند
و برای دیگران چطور
به نظر می‌رسند؟
این جامعه‌ای است که ناکامل
بودنشان را بزرگنمایی می‌کند
هر ضعفی، هر شکست غیرمنتظره
نیازی برای کامل‌تر عمل کردن
در نوبت بعد را افزایش می‌دهد
یا در غیر این صورت، بدون
تعارف، شما یک بازنده‌اید.
به‌خصوص احساس ضعیف بودن
و ناقص بودن شایع‌اند
کافی است با جوانان صحبت کنید.
«باید چطور به نظر بیام،
باید چطور رفتار کنم؟»
«باید شبیه آن مدل باشم،
باید به تعداد آن چهره
اینستاگرامی، دنبال کننده داشته باشم،
باید در مدرسه عملکرد
بهتری داشته باشم»
در نقش یک مربی برای
بسیاری از جوانان،
من پیش از بقیه اثرات تجربه شده
این کمال‌گرایی را می‌بینم.
یک دانش‌آموز با جزییات
زیاد در ذهنم مانده است.
جان (اسم واقعی‌اش
این نیست) بلندپرواز
سخت‌کوش و متعهد بود
و در ظاهر، او به شکل
استثنایی پر دستاورد بود،
اغلب نمرات ممتاز
کلاس را می‌گرفت.
بااین‌حال اهمیتی نداشت که
«جان» چقدر دستاورد خوبی داشت،
همیشه به نظر می‌رسید که موفقیت‌هایش را
به‌عنوان یک شکست سخیف می‌بیند.
و در ملاقاتی با من،
در مورد اینکه چگونه او
خود و دیگران را ناامید کرده بود صحبت کرد.
توجیه او کاملاً ساده بود:
چطور می‌توانست موفق باشد
وقتی‌که او بسیار بیشتر
از بقیه تلاش می‌کرد
تا فقط به چیزی برسد
که دیگران رسیده بودند؟
ببینید، کمال‌گرایی «جان» و
اصول کاری انعطاف‌ناپذیر او،
تنها در خدمت نمایش دادن
چیزی به خودش و دیگران است
که او ضعف درونی خود می‌دانست.
مواردی مانند حرف‌های «جان»
در مورد مضر بودن کمال‌گرایی
به‌عنوان سبک زندگی
برخلاف باور عمومی،
کمال‌گرایی هرگز در مورد کامل
کردن کارها یا چیزها نیست
در مورد سخت ‌کوشیدن
برای برتری نیز نیست.
مورد «جان» به‌خوبی این
مصالح را روشن می‌کند.
کمال‌گرایی، از ریشه در
مورد کامل کردن خود است.
یا به‌ صورت دقیق‌تر کامل
کردن یک خود ناکامل است.
و می‌توانید آن را به‌ صورت
کوهی از دستاوردها تصور کنید
که کمال‌گرایی ما را به تصور
خودمان درحال فتح کردن سوق می‌دهد
و ما با خودمان فکر می‌کنیم:
«وقتی‌که به آن قله رسیدم،
مردم خواهند دید که من ضعیف
نیستم و من ارزشی خواهم داشت.»
اما چیزی که کمال‌گرایی به ما نمی‌گوید
این است که به زودی،
پس از رسیدن به آن قله
دوباره به دشت‌های جدید شرم
و ناامنی فرود خواهیم‌ آمد.
تا دوباره سعی کنیم
به آن قله دست پیدا کنیم.
این چرخه «خود-شکنی» است.
در راه رسیدن به کمال دست نیافتنی،
یک کمال‌گرا نمی‌تواند کوتاه بیاید.
و به همین دلیل است که
درمانشان آنقدر سخت است.
و حالا ما دهه‌ها است که می‌دانیم
که کمال‌گرایی باعث شماری
از مشکلات روانی می‌شود،
اما هیچ‌وقت راهی برای
اندازه‌گیری آن وجود نداشته است.
تا اواخر دهه ۸۰ میلادی
که دو کانادایی، پاول
هیوت و گوردون فلت
قدم پیش گذاشتند و یک معیار خود-گزارشی
از کمال‌گرایی را ایجاد کردند.
بله درست است، می‌توانید
اندازه‌اش بگیرید،
خصوصاً سه عنصر اصلی از
کمال‌گرایی را اندازه می‌گیرد.
اولی کمال‌گرایی خود-محور هست،
میل غیرمنطقی به کامل بودن:
«من تلاش می‌کنم تا جایی
که می‌توانم کامل باشم.»
دومی کمال‌گرایی تجویزشده
به‌وسیله اجتماع است،
این حس که محیط
بیش‌ازحد انتظار دارد:
"حس می‌کنم دیگران
بیش‌ازحد از من توقع دارند."
و سومی کمال‌گرایی دگر-محور،
تحمیل استانداردهای
غیرواقعی بر دیگران:
"اگر من از کسی بخواهم که کاری را انجام
دهد انتظار دارم که بی‌نقص انجام شود."
تحقیقات نشان می‌دهد که
تمام این سه عنصر کمال‌گرایی
با سلامت روان
آسیب‌ دیده مرتبط است،
شامل چیزهایی مثل افسردگی بالاتر،
اضطراب بیشتر و تفکرات خودکشی.
اما تاکنون مشکل‌ سازترین
عنصر کمال‌گرایی
کمال‌گرایی خواسته اجتماع است.
این حس که همه از من
انتظار دارند که کامل باشم.
این عنصر از کمال‌گرایی
همبستگی بالایی با
بیماری‌های روانی جدی دارد.
و با تأکیدی که امروزه بر کامل بودن می‌شود،
مهم‌ترین اندیشه در ذهن من این بود که
کنجکاو بودم که بفهمم آیا این سه
عنصر کمال‌گرایی در حال تغییر هستند؟
تا به امروز، تحقیقات در این زمینه بر
روابط درون خانوادگی متمرکزشده بودند،
اما ما خواستیم که از سطحی
وسیع‌تر به آن نگاه کنیم
پس ما تمام این داده‌ها را که
تاکنون در ۲۷ سال گذشته، از زمانی که
گوردون و پاول مقیاس کمال‌گرایی خود را
ابداع کرده‌اند جمع‌آوری‌ کردیم،
و آن‌ها را به دانشجویان محدود کردیم.
و به بیش از ۴۰,۰۰۰ جوان از
دانشگاه‌های آمریکا،
کانادا و انگلیس رسیدیم.
با چنین حجمی از داده‌های در
دسترس، ما به دنبال روندها گشتیم
و در کل، بیش از سه
سال از ما وقت گرفت.
تا اطلاعات را سازمان‌دهی
و اعداد را محاسبه کنیم
و گزارشمان را بنویسیم.
اما ارزشش را داشت، چراکه واکاوی
ما چیزی هشداردهنده را برملا کرد.
تمام سه عنصر کمال‌گرایی در
طول زمان افزایش‌یافته بودند.
اما کمال‌گرایی خواسته اجتماع بیشترین
افزایش را داشته، با تفاوتی زیاد.
در سال ۱۹۸۹،
فقط ۹ درصد از جوانان، سطوح مرتبط
بالینی کمال‌گرایی تجویزشده-
-اجتماعی را گزارش کرده بودند.
این‌ها سطوحی هستند که ممکن است ما
نوعاً در جمعیت مورد آزمایش ببینیم.
تا ۲۰۱۷این مقدار دو
برابر (۱۸٪) شده بود
و تا ۲۰۵۰ پیش‌بینی‌های مبتنی
بر مدل‌هایی که ما آزمودیم
نشان می‌دهد که تقریباً
یک نفر از هر سه نفر جوان
سطوح مرتبط بالینی از کمال‌گرایی
خواسته اجتماع را گزارش خواهد کرد.
به یاد داشته باشید، این
عنصری از کمال‌گرایی است
که بیشترین همبستگی را با
بیماری‌های جدی روانی دارد،
و این دلیل اثبات‌شده‌ای دارد.
کمال‌گرایان تجویز‌شده اجتماعی
نیاز بی‌امانی برای
برآورده کردن توقعات
دیگران احساس می‌کنند.
و حتی اگر توقعات دیروزی
کامل بودن را برآورده کنند،
سپس از خودشان توقع
بیشتری پیدا می‌کنند.
چراکه این افراد اعتقاد دارند
که هرقدر که بهتر باشند،
بازهم از آنان انتظار
می‌رود که بهتر انجام دهند.
این‌یک احساس عمیق ناتوانی و
بدتر، ناامیدی را به وجود می‌آورد.
آیا امیدی هست؟
البته که امید هست.
کمال‌گراها می‌توانند و باید،
به کارهای مشخصی ادامه دهند—
آن‌ها نوعاً تیزهوش، بلندپرواز،
با وجدان و سخت‌کوش‌اند.
و البته که درمان پیچیده است.
اما کمی همدلی با خود،
آسان گرفتن بر خودمان وقتی‌ که
کار ها خوب پیش نمی‌رود،
می‌تواند این ویژگی‌ها را به موفقیت
و آرامش شخصی بیشتری تبدیل کند.
و بعد، کاری که ما به‌عنوان
مراقبان می‌توانیم انجام دهیم،
کمال‌گرایی در سال‌های
رشد ما شکل می‌گیرد،
پس جوانان آسیب‌پذیرترند.
والدین می‌توانند کمک کنند
با حمایتِ بی‌قید وشرط آن‌ها وقتی‌ که
تلاش کرده‌اند اما شکست‌ خورده‌اند.
پدر و مادر می‌توانند در
مقابل تمایل قوی وقابل درکشان
در جامعه رقابتی امروزی برای نقش هلیکوپتری
(نظارت‌ بر همه چیز) مقاومت کنند،
به این دلیل که درزمانی که والدین،
شکست و موفقیت فرزندشان را از خود تلقی
می‌کنند، اضطراب بسیاری منتقل می‌شود.
اما درنهایت، تحقیق ما
سؤالات مهمی را مطرح می‌کند
در مورد شیوه‌ای که ما
جامعه‌مان را می‌سازیم
و این‌که آیا تأکید بسیار جامعه
ما بر رقابت، ارزیابی و آزمودن
به جوانان نفع می‌رساند؟
کم‌ کم دارد برای چهره‌های
عمومی عادی می‌شود که بگویند
جوانان تنها به
کمی تاب‌آوری بیشتر
در برابر این فشارهای جدید
و غیرمنتظره نیازمند هستند.
اما من معتقدم که این ماییم که از خودمان
در برابر مشکل اصلی سلب مسئولیت می‌کنیم
چون ما مسئولیتی همگانی برای
ساختن جامعه و فرهنگی داریم که در آن
جوانان نیاز کمتری به بی‌نقص بودن
در وهله اول دارند.
بیایید خودمان را گول نزنیم.
ساختن چنین جهانی یک چالش عظیم است،
و برای نسلی از جوانان
که تمام هفته و روز
زیر نورافکن معیارها،
جداول و رسانه‌های
اجتماعی زندگی می‌کنند،
کمال‌گرایی،
تا زمانی که آن‌ها در زندگی هدفی بزرگ‌تر

از اینکه به نظر دیگران چگونه می‌آیند
یا عمل می‌کنند، غیرقابل‌اجتناب است.
چه می‌توانند کنند؟
هر بار که از قله‌ای بر
زمین کوبیده می‌شوند،
گزینه‌ای غیر از فتح
دوباره آن قله نمی‌بینند.
یونانیان باستان فهمیده بودند
که جدال بی‌پایان در
فراز و نشیب یک قله‌ی یکسان
راه شادمانی نیست.
تصور آنان از جهنم مردی
به نام سیسیفوس بود،
که به جاودانگی محکوم‌ شده بود تا دائما
تخته‌سنگی را به بالای تپه‌ای برساند،
تنها به این دلیل که پایین آمدن
آن را ببیند و دوباره شروع کند.
تا زمانی که ما به
جوانان می‌آموزیم
که در زندگی‌شان چیزی
واقعی‌تر و معنادارتر از
این جست‌وجوی مأیوس‌کننده
برای کمال نیست
قرار است نسل آینده را به همان بیهودگی
و ناامیدی محکوم کنیم.
پس ما با سؤالی تنها می‌مانیم:
چه زمانی قرار است که درک کنیم
که چیزی اساساً غیرانسانی در مورد
کمال بی‌حدوحصر وجود دارد؟
هیچ کس بی‌نقص نیست.
اگر می‌خواهیم که به جوانانمان کمک
کنیم که از تله کمال‌گرایی بگریزند،
باید به آن‌ها بیاموزیم
که در این جهان پر هرج‌ و‌مرج،
زندگی اغلب ما را شکست
می‌دهد، اما مشکلی نیست.
شکست، ضعف نیست.
اگر ما می‌خواهیم به جوانانمان
کمک کنیم که بر این تله‌ی خودشکنی
کامل بودنِ غیرممکن چیره شوند،
باید آن‌ها را در جامعه‌ای که بر
توهم مشابهی غلبه کرده است، رشد دهیم.
اما بیش از هر چیز،
اگر می‌خواهیم که جوانانمان
از سلامت ذهنی، هیجانی و روانی
لذت ببرند،
باید آن‌ها را به بزرگداشت
لذت‌ها
زیبایی‌های ناکامل بودن
به‌عنوان بخشی طبیعی از زندگی
و عشق‌ ورزیدن‌های روزمره دعوت کنیم.
بسیار متشکرم.
(تشویق)

