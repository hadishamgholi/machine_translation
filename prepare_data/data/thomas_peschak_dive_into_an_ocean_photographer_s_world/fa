
بچه که بودم، همیشه درباره اقیانوس
خیال‌ پردازی می‌کردم.
اقیانوس برایم مکانی وحشی و 
پر از رنگ و زندگی بود،
خانه‌ی این موجودات غیرزمینیِ خیالی.
از کوسه‌ها در حال اداره 
زنجیره غذایی عکس گرفتم
و لاک پشت‌های دریایی باوقاری را دیدم که
در میان تپه‌های مرجانی می‌رقصیدند.


به عنوان یک زیست شناس دریایی 
که به عکاسی تغییر رشته داده،
من بیشتر حرفه‌ام را به جستجوی 
مکانهایی پرداخته‌ام
که به همان اندازه رویاهای 
کودکی‌ام جادویی هستد.
همان طور که می‌بینید،
من کشف بسترهای آب 
را از سن نسبتا کمی آغاز کردم.
ولی اولین باری که واقعا به زیر آب رفتم،
تقریبا ده ساله بودم.
و هنوز به روشنی پا زدن های عصبی ام را
برای رسیدن به این لوله توپ زنگ زده
روی یک تپه ی مرجانی کوتاه به یاد دارم.
وقتی که سرانجام موفق شدم 
به آن دست پیدا کنم،
به بالا نگاه کردم
و ناگهان در میان دسته ای از ماهیها
در تمام رنگهای رنگین کمان
قرار گرفته بودم.
این روزی بود که من عاشق اقیانوس شدم.


توماس پشاک


عکاس حفاظتی


در چهل سالی که در
این سیاره گذرانده‌ام،
شانس بزرگ کاوش در برخی از

شگفت انگیزترین چشم اندازهای دریایی را
برای مجله نشنال جئوگرافیک
و بنیاد حفاظت از دریاها داشته‌ام.
من از همه چیزعکس گرفتم،
از کوسه های عظیم گرفته
تا موجودات ظریف کوچکی
که در کف دست شما جا می‌شوند.
من نفس ماهی‌وار نهنگ‌های گوژپشت
را بوییده‌ام،
که در چند قدمی من غذا می‌خوردند،
در آبهای سرد جنگل بارانی گریت بِر کانادا.
و محرم آیین جفت گیری
لاک پشتهای سبز دریایی
در تنگه موزامبیک بوده‌ام.


هر انسانی در این سیاره، بر اقیانوس
تاثیر می‌گذارد و از آن تاثیر می‌پذیرد.
و یافتن دریاهای دست نخورده
رویاهای کودکی من
روز به روز سختتر می‌شود.
آنها روز به روز فشرده‌تر می‌شوند
و بیشتر مورد تهدید قرار می‌گیرند.
درحالی که ما انسانها به ایفای نقش خود
به عنوان برجسته‌ترین شکارچی
روی زمین ادامه می‌دهیم،
من شاهد و عکاس دست اولِ بسیاری از
این تاثیرات متقابل دنباله دار بوده ام.
تا مدتها فکر می‌کردم که باید 
بی‌اعتنایی مخاطبانم را
با تصویرهای آشفته بر هم بزنم.
و با وجودي كه اين رويكرد ارزشمنديست،
من در نهایت به جايگاه اول خود برگشتم.
من باور دارم كه بهترين راه
براي عملي كردن تغيير
عرضه ي عشق است.
فكر می‌كنم يك جورهايی دلال 
همسر يابی شده باشم
و به عنوان يك عكاس،
اين فرصت نادر را دارم
كه جانوران و زيست بوم‌های
تمام وعياری را به نمايش بگذارم
كه در زير پهنه‌ی اقيانوس پنهانند.
ممكن نيست به چيزی عشق بورزيد
و از آن پشتيبانی كنيد
اگر از وجود آن آگاه نباشيد.
پرده برداشتن از اين، 
همان قدرت عكاسی حفاظتی است.


(موسيقی)


من از صدها مكان زير دريايی بازديد كرده‌ام،
اما چشم اندازهای دريايی اندكی هستند
كه عميقا مرا تحت تاثير قرار داده‌اند.
نخستين باري كه اين اوج را تجربه كردم،
ده سال پيش بود،
در سواحل زمخت و وحشی جنوب آفريقا.
و هر ماه ژوئن و ژوئيه،
دسته‌های عظيم ساردين به سمت 
شمال سفر می‌كنند،
در يك مهاجرت دسته جمعی|
كه آن را "فرار ساردين‌ها" می‌ناميم.
و واقعا، اين ماهيها دليل خوبی هم 
برای فرار دارند.
در گرماگرم تعقيب، دسته های‌
گرسنه و چابك شكارچيان به دنبالشان هستند.
دلفين‌های معمولي كه گروهی شكار می‌كنند،
تعدادي از ساردين‌ها را 
از دسته اصلي جدا كرده
و حلقه هایی از طعمه تشكيل می‌دهند.
آنها ماهیها را به سمت 
سطح اقيانوس هُل می‌دهند
و سپس برای غذا خوردن حمله می‌برند
به اين مهمانی پر جنب و جوش.
درست پشت سر آنها، كوسه‌ها هستند.
بيشتر مردم فكر می‌كنند
كه كوسه‌ها و دلفين‌ها دشمنانی ذاتی هستند،
اما در زمان فرار ساردين‌ها،
آنها در واقع هم زيستی می‌كنند.
در حقيقت، دلفين‌ها كوسه هارا ياری می‌كنند 
تا كارآمدتر تغذيه و شكار كنند.
بدون دلفين‌ها، حلقه‌های طعمه پراكنده‌ترند
و چيزیی كه اغلب نصيب
كوسه ها می‌شود يك دونات ساردين است
يا يك قًُـلُـپ آب.
خب، با وجود اين كه من در زمان فرار ساردين‌ها
چندتايی برخورد تند و تيز با كوسه‌ها داشته‌ام،
می‌دانم كه آنها من را 
به چشم طعمه نمی‌بينند.
هرچند كه مورد شتم قرار می‌گيرم و
از دُم كوسه ها سيلی می‌خورم،
مثل هر مهمان ديگري در اين بزم خشن.


از سواحل آفريقا به شرق سفر می‌كنيم،
از ميان گستردگي اقيانوس هند
تا مالديو، اين مجمع الجزاير مرجاني.
در زمان طوفانهاي موسمي جنوب غرب،
سفره ماهي هاي ديو از
سرتاسر مجمع الجزاير
به يك نقطه بسيار كوچك در 
با آتول به نام هانيفارو سفر مي‌كنند.
سپاهیان سخت پوستی
که بیشتر آنها از مردمک شما کوچک‌ترند،
بخش ثابت رژیم سفره ماهی‌های دیو را
تشکیل می‌دهند.
زمانی که فشردگی پلانکتون‌ها کاهش می‌یابد،
سفره ماهی‌ها به تنهایی
تغذیه می‌کنند
وبی وقفه دور خود معلق می‌زنند،
بسیار شبیه به یک توله سگ
که دم خود را دنبال می‌کند.


(موسیقی)


هرچند زمانی که فشردگی
پلانکتون‌ها افزایش می‌یابد،
سفره ماهی ها پشت به پشت هم صف می گیرند
تا این زنجیره‌های طولانی شکار را تشکیل دهند،
و هر لقمه کوچکی که از چنگ
اولین یا دومین سفره ماهی بگریزد
مطمئنا خوراک سفره ماهی‌های بعدی می شود.
زمانی که سطح پلانکتون ها به اوج می رسد،
سفره ماهی ها نزدیک و نزدیک تر به هم شنا می کنند
و رفتاری بی‌همتا نشان می‌دهند
که آن را شکار گردبادی می‌نامیم.
در حالی که آنها در صفهای
فشرده چرخ می‌خورند،
این ستون چند پله‌ای از سفره ماهی ها
گرداب ویژه خود را تشکیل می دهد
که پلانکتون ها را فرو می‌کشد
و مستقیما به دهان غار مانند
سفره ماهی‌ها می‌رساند.
تجربه غواصی در میان چنین
توده‌هایی از صدها سفره‌ماهی
واقعا فراموش نشدنی است.


(موسیقی)


زمانی که نخستین بار 
در هانیفارو عکاسی کردم،
این منطقه تحت حفاظت نبود
و مورد تهدید پیشرفتهای 
ساخت و ساز قرار داشت.
و با همکاری با سازمانهای مردم نهادی
مثل "مانتا تراست"
عکسهایم کمک کرد
که هانیفارو در نهایت به 
یک منطقه دریایی حفاظت شده تبدیل شود.
ماهیگیران جزیره‌های همسایه
که زمانی این سفره ماهی‌ها را شکار می‌کردند
تا با پوستشان طبل‌های سنتی بسازند،
امروز پر شورترین 
قهرمانان حفاظت از آنان هستند
و سفره ماهی‌های دیو هم 
اقتصاد مالدیو را با کسب
بیش از هشت میلیون دلار
در سال می‌گردانند.


من همیشه دوست داشته‌ام 
که به گذشته برگردم
به زمانی که نقشه‌ها خالی بودند
یا می‌نوشتند: "آنجا اژدهاست."
امروز نزدیک‌ترین تجربه ام به این آرزو،
بازدید از جزایر مرجانی دوردستی
در غرب اقیانوس هند بوده است.
بسیار دور از راه‌های
کشتیرانی و مسیرهای ماهیگیری
غواصی در این آبها،
یادآور کنایه آمیزیست
از تصویر آنچه که روزی
اقیانوسهای ما بودند.


افراد بسیار کمی 
نام "باساس دا ایندیا" را شنیده‌اند،
منطقه‌ای بسیار کوچک و
مرجانی در تنگه موزامبیک.
تپه‌های آن حصار بیرونی
محافظی را شکل می‌دهند
و تالاب درونی آن زمینی پرورشگاهی
برای کوسه‌های گالاپاگوس هست.
خب این کوسه‌ها نه تنها خجالتی نیستند، 
به ویژه در طول روز،
بلکه احساسم به من می‌گوید که در طول شب
بی‌پرواتر و فراوانتر هم می‌شوند.


(موسیقی)


پیشتر هرگز با این همه کوسه
بر روی یک تپه مرجانیِ تک 
مواجه نشده بودم.
ثبت کردن و به اشتراک گذاشتن
لحظه‌هایی مثل این است که
به یادم می‌آورد چرا 
این راه را انتخاب کرده‌ام.


امسال به ماموریتی برای 
مجله نشنال جئوگرافی
در باهای کالیفرنیا رفته بودم.
و حدود نیمه راهِ جنوب شبه جزیره
در جهت اقیانوس آرام
تالاب سان ایگناسیو قرار دارد.
محل زاد و ولد پراهمیتی
برای نهنگ‌های خاکستری.
تا صد سال، این ساحل صحنه 
کشتارهای دسته جمعی بود
که در آنها بیش از بیست هزار 
نهنگ خاکستری کشته می‌شدند،
و تنها چند صدتایی 
از آنها را باقی گذاشته بود.
امروز نوادگان همین نهنگ‌ها
بچه‌هایشان را به سطح آب می‌رانند
تا با ما بازی و تعامل کنند.


(موسیقی)


این گونه از نهنگ‌ها، به راستی 
بازگشت قابل توجهی داشته است.


و در طرف دیگر 
شبه جزیره کابو پولمو قرار دارد،
یک جزیره‌ی ماهیگیری خواب آلود.
دهه‌ها ماهیگیری بی‌رویه 
آنها را به فروپاشی کشانده بود.
در سال ۱۹۹۵ ماهیگیران محلی 
مقامات را قانع کردند
تا آبهای آنها را تحت حفاظت قرار دهند.
اما آنچه در ادامه اتفاق افتاد
کمتر از معجزه نبود.
در سال ۲۰۰۵، پس از تنها یک دهه حفاظت،
دانشمندان بزرگترین بازیافت ماهی ثبت شده
در تاریخ را اندازه‌گیری کردند.


اما تنها به حرفم در این باره تکیه نکنید، 
همسفرم شوید.
با یک نفس عمیق با من به عمق آب شنا کنید
به یکی از بزرگترین و
فشرده‌ترین اجتماع ماهیها
که در عمرم دیده‌ام.


(موسیقی)


ما همه این توانایی را داریم 
که امید بیافرینیم.
و من با عکاسی می‌خواهم این پیام را برسانم
که هنوز برای اقیانوسهای ما دیر نشده است.
و به ویژه، می‌خواهم به بازگشت‌پذیری
طبیعت اشاره کنم
در برابر ۷/۳میلیارد انسان.


امید من این است که در آینده،
مجبور باشم بسیار بسیار بیشتر جستجو کنم
تا عکسهایی مثل این بگیرم،
بلکه در تصویرهایم
هم زیستیِ احترام آمیزمان را 
با اقیانوس به نمایش بگذارم.
تصویرهایی که خوشبختانه به
برخوردهای هرروزه من تبدیل خواهند شد.


درواقع برای ادامه تلاش
و زندگی در این حرفه،
باید یک خوش بینِ نومید باشید.
و من همیشه فرض می‌کنم
که تصویر تاثیرگذار و تغییرآفرینِ بعدی
در همین گوشه و کنار است،
پشت تپه مرجانی بعدی
درون تالابی دیگر
یا درتالاب بعد از آن.


(موسیقی)

