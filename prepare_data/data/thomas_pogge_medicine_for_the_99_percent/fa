
امیدوارم همه شما سلامت باشید،
و امیدوارم تا آینده‌ای نامحدود
همه ما سلامت بمانیم.
اما این امیدواری کمی غیرواقعی است،
بنابراین یک امیدواری
دوم ذخیره در نظر گرفتم.
امیدواری دوم ذخیره این است
که مشکلات حوزه سلامت که تابحال داشته‌ایم،
اما در آینده دارو‌های خوبی خواهیم داشت
که این مشکلات را رفع کنیم.
داروها بسیار ارزان و بسیار موثر هستند —
در واقع بسیار خوشایندتر از
روش‌های جایگزین:
بستری شدن، جراحی، 
اتاق‌های اورژانس، مرده‌خانه…
هیچ کدام از این‌ها چیز‌های خوبی نیستند.
پس خیلی باید شاکر باشیم
که داروشناسان را دوروبرمان داریم،
افرادی که در این حوزه‌ها پژوهش می‌کنند
و روش‌های درمانی جدید را خلق می‌کنند.
و باید خیلی شاکر باشیم
که صنعت داروسازی داریم
که فعالیت‌های داروشناسان را حمایت می‌کند.
اما یک مشکل وجود دارد و می‌توان گفت که
در عمل، صنعت داروسازی محبوب نیست.
در حقیقت، از جنبه محبوبیت عموم، رتبه این
صنعت تقریباً هم‌تراز شرکت‌های دخانیات
و سازندگان سلاح است.
بنابراین، این موضوعی است
که می‌خواهم در موردش صحبت کنم.
شما صنعت داروسازی را
چگونه سازماندهی می‌کردید؟
اگر می‌توانستیم همه چیز را
از اول سازماندهی کنیم، چگونه عمل می‌کردید؟
فکر می‌کنم ما سه اصل را در نظر می‌گرفتیم.
اصل اول:
ما می‌خواهیم بیماران به همه
دارو‌های مهم دسترسی داشته باشند.
به خاطر داشته باشید که این‌ها
باید برای تولید خیلی ارزان باشند.
تا تمام افراد جهان، به همه دارو‌های مهم
دسترسی داشته باشند.
دوماً، نیازمند فعالیت‌های نوآورانه هستیم،
تحقیق و توسعه‌ای
که شرکت‌های داروسازی انجام می‌دهند،
برای ردیابی بیماری‌هایی
که مهمتر و آسیب‌زاتر هستند.
ما از این شرکت‌ها عالی‌ترین
اثر سلامت را انتظار داریم.
و سوماً، انتظار داریم
کل سیستم کارآمد باشد.
دوست نداریم کوچکترین
پولی در این سیستم اتلاف شود،
برای هزینه‌های بالاسری، 
تشریفات زائد و غیره.
سه نکته ساده.
حالا سیستم فعلی چه وضعیتی دارد؟
به نظرم در هر سه مورد ضعیف است.
اولاً، در دسترس جهان بودن: فراموشش کنید.
بخش بزرگی از انسان‌ها
به داروها دسترسی ندارند،
حداقل زمانی که هنوز تحت ثبت اختراع هستند.
مشکل این است که اضافه‌بهای
بسیار زیادی وجود دارد.
مشکل این است که گرچه تولید
این داروها بسیار ارزان تمام می‌شود،
هزینه‌های زیادی در زمان
ثبت اختراع صرف می‌شود،
و دلیلش این است که پولدارها
می‌توانند پول زیادی بپردازند.
شرکت‌های داروسازی انحصار موقت دارند؛
برای پولدارها قیمت گذاری می‌کنند
و فقرا را فراموش می‌کنند.
مشکل دوم نوآوری است.
برای بار دوم، ما بر روی
آسیب‌زا‌ترین بیماری‌ها تمرکز نمی‌کنیم،
و اغلب باید آنرا شامل
قانون "شکاف ۱۰/۹۰" بدانیم.
ده درصد کل هزینه‌ای که خرج
تحقیقات داروسازی می‌شود
صرف بیماری‌هایی می‌شود که نود درصد جهان
با آن دست و پنجه نرم می‌کنند.
و برعکس — نود درصد پول
خرج بیماری‌هایی می‌شود
که فقط ده درصد جهان با آن درگیر هستند.
بنابراین شکاف بزرگی
بین محل مصرف بودجه‌های تحقیقاتی
و محل بزرگترین مشکلات وجود دارد.
اکنون، هر دوی این مشکلات —
مشکل نوآوری و مشکل در دسترس بودن —
از این موضوع نشأت می‌گیرد:
توزیع پول در جهان.
به شدت ناعادلانه است.
در اینجا، بخش آبی، یک چهارم اول
جمعیت بشری را نشان می‌دهد.
این‌ها بیش از نود درصد درآمد خانوار را
به خود اختصاص داده‌اند.
از طرف دیگر، نیمه دوم بشریت،
حتی سه درصد درآمد خانوار را هم ندارند.
بنابراین، اگر یک شرکت داروسازی باشید
و به فرصت‌های سودآور فکر کنید،
شما به همچین نموداری نگاه می‌کنید
و می‌گویید، "پول کجاست؟
در چه زمینه‌ای باید تحقیق کنم؟
برای چه کسانی باید دارو فراهم کنم؟"
و دوباره، این در شرایطی است
که تنها یک راه وجود دارد
که شرکت‌های داروسازی تحت
همچین سیستمی بتوانند درآمد کسب کنند،
یعنی از طریق اضافه‌بهای ثبت اختراع.
این راهی است که می‌توانند پول در آورند، 
از طریق اضافه‌بها
و اگر از طریق اضافه‌بها پول درآورید،
خب، مشخصاً سراغ افرادی می‌روید
که بیشترین درآمد را دارند.
اکنون، از لحاظ کارآمدی هم،
سیستم بسیار بسیار ضعیف عمل می‌کند.
پول زیادی صرف لابیگری‌های سیاسی می‌شود
برای افزایش مدت دوره ثبت اختراع —
به چیزی که به آن "همیشه سبز" می‌گویند.
انحصار داده‌ها و غیره.
پول زیادی صرف بازی می‌شود،
جایی که شرکت‌های برند به شرکت‌های عمومی
پول می‌پردازند. مثلاً برای تأخیر ورود.
پول زیادی صرف راضی کردن
حوزه‌های مختلف قضایی می‌شود.
پول بیشتری صرف دعاوی قضایی می‌شود.
آن‌ها بی وقفه به دادگاه می‌روند
شرکت برند علیه شرکت برند،
شرکت برند علیه شرکت عمومی…
پول زیادی صرف این کارها می‌شود.
مردم می‌گویند شرکت‌های دارویی
سود زیادی بدست می‌آورند.
خب، هم بله هم نه؛ بدست می‌آورند ولی
بخش زیادی از آن صرف کار‌های بیهوده می‌شود.
ضرر‌های اجتناب ناپذیر —
حتی نخواهم گفت که این‌ها چیست،
چون خیلی پیچیده است.
بازاریابی‌های بیهوده هم وجود دارد.
پول زیادی که شرکت‌های داروسازی
بدست می‌آورند
صرف رقابت‌های تبلیغاتی می‌شود،
برای جلب نظر پزشکان،
و تلاش برای متقاعد کردن افراد
مریض برای امتحان این داروها.
و این نبرد‌های بازاریابی،
البته که چیزی غیر از اتلاف نیست،
چون آنچه که شرکتی برای
جلب نظر مریضان هزینه می‌کند،
شرکت دیگر برای رقابت
دوباره هزینه خواهد کرد.
و جعل کردن دارو در
کشور‌های در حال توسعه رخ می‌دهد.
میزان زیادی از داروها، 
اغلب بیش از پنجاه درصد کل فروش،
دارو‌های تقلبی هستند، وقتی افراد می‌گویند،
"چون این دارو خیلی گران است، می‌توانم
یک نمونه ارزان‌تر به شما پیشنهاد کنم."
اما البته که نمونه واقعی نیست،
یا رقیق شده یا کاملاً بی اثر است.
پس بطور کلی، تمام پولی
که در داروسازی صرف می‌شود —
و اکنون حدود یک تریلیون دلار در سال است —
بخش زیادی از این پول کاملاً اتلاف می‌شود،
به جایی که باید برود نمی‌رود،
اصطلاحاً برای توسعه دارو‌های جدید
و تولید آن‌هایی که از قبل موجود بوده‌اند.
اکنون، بسیاری فکر می‌کنند
که راه حل مسئله
فشار اخلاقی بر شرکت‌های داروسازی است.
و مطمئناً — شرکت‌های داروسازی
تعهدات اخلاقی دارند،
همانگونه که ماها داریم.
وقتی که باید انتخاب کنیم،
اغلب بین پرداختن پول اضافه
و نجات جان یک انسان،
ما اغلب احساس می‌کنیم
وظیفه داریم پول خرج کنیم
و جانی را نجات دهیم.
و چرا شرکت‌های دارویی باید متفاوت باشند؟
اما واقعاً، واقع‌بینانه نیست
که انتظار داشته باشیم شرکت‌های داروسازی
همانند من و شما عمل کنند.
و علت، سه گانه است.
یک اینکه شرکت‌های دارویی
به سهامداران خود متعهد هستند.
مدیر چنین شرکتی زیاد دوام نمی‌آورد
اگر پول زیادی را صرف اهداف خداپسندانه کند،
و در نتیجه پول سهامداران را از دست بدهد.
تعویض خواهند شد.
همچنین، شرکت‌های دارویی
رقابت شدیدی با یکدیگر دارند،
و اگر کار بیشتری انجام دهید، 
شرکت بهتری از شرکت دیگر باشید،
دیر یا زود، از بازار حذف خواهید شد.
در بازار باقی نخواهید ماند.
شرکت دیگر سهم بازار را بدست خواهد آورد.
و در نهایت، به یاد داشته باشید —
تمام صنعت به درآمدش وابسته است
از طریق یک چیز، فقط یک چیز: اضافه‌بها.
و سرانجام، شما باید پایدار باشید.
اگر پول زیادی صرف کمک به فقرا بکنید
و پولی دریافت نکنید و پول را از دست بدهید؛
شما با فعالیت‌های
نوآورانه نمی‌توانید ادامه دهید.
پس به خاطر این دلایل، 
این غیرواقعی است
که انتظار داشته باشیم
شرکت‌های دارویی مشکل را حل کنند
با معیار‌های اخلاقی.
پس چه کسی باید مشکل را حل کند؟
ما باید مشکل را حل کنیم.
ما، شهروندان و سیاسیون باید بهتر عمل کنیم
در تنظیم صنعت داروسازی،
تمرکز بر آن‌ها، دادن انگیزه‌های درست،
جلب توجه آن‌ها به مشکلات واقعی.
دستاورد‌های بالقوه
در اینجا بسیار زیاد است.
حدود یک سوم تمام مرگها
در یک روز، در یک سال
به خاطر بیماری‌های ناشی
از فقر در کشور‌های در حال توسعه است.
پنجاه هزار نفر در روز بخاطر این بیماریها
قبل از پیری جان می‌دهند.
و این حتی شامل همه بیماری‌ها نیست
آن‌هایی که فقط در کشورهای
ثروتمند، خوب می‌شناسیم:
سرطان، بیماری‌های قلبی و غیره.
از قضا، افراد فقیر اغلب
خیلی زودتر می‌میرند،
چون مراقبت بهداشتی مناسب
از جمله دارو‌های خوب ندارند.
و حتی در کشور‌های ثروتمند، بسیاری
از بیماران بهترین دارو را دریافت نمی‌کنند.
گهگاه به خاطر این است
که شرکت‌های بیمه آن‌ها را پوشش نمی‌دهد،
چونکه قیمتها کاملاً مضحک است.
همچنین به خاطر، بعضی اوقات،
این حقیقت که پزشکان و بیماران
به غلط تحت تأثیر
رقابت‌های تبلیغاتی
شرکت‌های دارویی قرار گرفته‌اند.
پس چه کار می‌توان کرد؟
چگونه می‌توانیم سیستم را تغییر دهیم؟
می‌خواهم راهی را نشانتان دهم
که بهتر می‌توانیم انگیزه بدهیم
به نوآوری‌های دارویی و تهیه داروها
برای مردم فقیر و همچنین ثروتمندان.
و آن، صندوق اثرگذاری سلامت است.
صندوق اثرگذاری سلامت، 
اساساً باز کردن راه دوم است
که از طریق آن نوآوران دارویی می‌توانند
بابت فعالیت‌هایشان پاداش بگیرند.
آن‌ها یک انتخاب دارند.
هم می‌توانند همان سیستم قبلی را پی بگیرند
با اضافه‌بها بر دوش بیماران
یا می‌توانند سیستم جدید را بپذیرند،
دریافت پاداش بر اساس اثرگذاری بر سلامت
از طریق دارو‌هایی که توسعه می‌دهند.
و برای هر داروی خاص،
آن‌ها حق انتخاب دارند.
پس می‌توانند بخشی از یک راه
و بخشی از راه دیگر استفاده کنند،
برای محصولات مختلف.
حالا، صندوق اثرگذاری سلامت
چگونه عمل می‌کند؟
هر ساله یک صندوق پاداش
ثابت وجود خواهد داشت.
ما احتمالاً با شش میلیارد دلار
شروع می‌کنیم،
اما می‌تواند افزایش یابد.
به یاد داشته باشید که کل پولی
که جهان صرف داروها می‌کند
یک تریلیون است.
پس هزار میلیارد است؛ 
شش میلیارد یک قطره در سطل است.
نسبتاً کوچک است، 
اما با شش میلیارد کار می‌کند،
و می‌توانیم امتیاز زیادی دریافت کنیم
اگر صندوق اثرگذاری سلامت را معرفی کنیم
فقط با شش میلیارد دلار.
اگر محصولی دارید
و می‌خواهید آن را ثبت کنید
در صندوق اثرگذاری سلامت،
شما یک دوره ده ساله
پاداش دریافت خواهید کرد.
در طول این ده سال شما سهمی
از این بودجه سالانه خواهید داشت.
این سهم، نسبتی است
از میزان اثرگذاری سلامت حاصله
از همه این محصولات ثبت شده.
پس اگر محصول شما
هشت درصد اثرگذاری سلامت را دارا باشد
از همه محصولات ثبت شده،
شما هشت درصد از پول آن سال را
دریافت خواهید کرد.
و این روند ده سال تکرار می‌شود،
و در پایان ده سال، 
محصول شما عمومی خواهد شد،
و اساساً هیچ درآمد
اضافه‌ای از دست نمی‌دهید.
هر سال، اثرگذاری سلامت محصول شما
ارزیابی می‌شود،
و بر همان اساس پول دریافت می‌کنید.
حالا، اگر شما از صندوق اثرگذاری سلامت، 
پاداش دریافت کنید،
هیچ پاداش دیگری را نمی‌توانید ادعا کنید،
نمی‌توانید قیمت را اضافه کنید.
باید بر اساس هزینه بفروشید.
معنایش چیست؟
خب، به این معنی نیست
که شرکت دارویی به ما بگوید
چه هزینه‌هایی دارد؛
بلکه، روش ترجیحی ما برای تعیین هزینه واقعی
ساخت یک دارو، تولید آن
این است که متقاضی تولید دارو را
به مناقصه بگذارد، اجازه دهد
شرکت‌های عمومی برای تولید رقابت کنند،
سپس نوآور، محصول را
از ارزانترین عرضه‌کننده بخرد
و به کمترین قیمت ممکن به بیماران بفروشد.
پس، نوآور از فروش محصول
هیچ سودی نخواهد داشت
اما می‌تواند تمام پول را
از پاداش‌های اثرگذاری سلامت دریافت کند.
حالا، چطور می‌توانیم میزان اثرگذاری
معرفی یک دارو را برآورد کنیم؟
خب، آن را به نسبت
مرحله قبلی کار برآورد می‌کنیم.
پس برخی افراد، قبل از ورود دارو،
هیچ درمانی نداشته‌اند.
حالا برای اولین بار می‌خواهند
از این درمان استفاده کنند چون ارزان است؛
مردم از پس هزینه آن بر می‌آیند.
پس در اینجا، اثرگذاری اختلاف بین درمان شدن
و درمان نشدن است.
در دیگر موارد، محصول جدید
از محصولات قدیم بهتر است،
و یک شخص به سمت محصول بهتر متمایل می‌شود،
و ما بابت این اثرگذاری پول می‌دهیم، 
برای تمایزی که محصول جدید ایجاد کرده است.
اگر شما محصولی
در صندوق اثرگذاری سلامت داشته باشید
و شما کسی را از یک محصول موجود منصرف کنید
به محصولی دیگر، به محصول خودتان، 
و هیچ برتری ندارد،
هیچ پولی دریافت نمی‌کنید.
این کاملاً مشابه سیستم موجود است،
جایی که شما پول زیادی را بابت منصرف کردن
کسی از یک محصول بدست می‌آورید
به یک محصول برابر که محصول شماست.
صندوق اثرگذاری سلامت
بابت این پولی نمی‌دهد.
ما اثرگذاری سلامت را
بر اساس کیفیت طول عمر، کمی می‌کنیم.
این روش بیست سال است که وجود دارد،
و توضیح آن خیلی ساده است.
زندگی انسان را بعنوان نوعی تخته تصور کنید.
۲۰۰ سانتی‌متر طول
و ۳ سانتی‌متر ارتفاع دارد.
و هنگامی که شما قبل از پیری می‌میرید، 
قبل از رسیدن به هشتادسالگی
خب، تخته کمی کوتاهتر است.
و اگر شما هنگام حیات بیمار باشید،
تخته کمی باریکتر است.
و بخشی که بیماریها از بین می‌برند، 
داروها می‌توانند بازیابی کنند،
یا داروها می‌توانند از روند
از بین رفتن این بخشها جلوگیری کنند.
و بابت آن پول دریافت می‌کنند.
اساساً روشش همین است.
اکنون، نگاه می‌کنیم، 
البته هر سال باید برآورد کنیم.
باید مبلغ قابل ملاحظه‌ای خرج کنیم
تا نگاه کنیم این دارو‌های متنوعی
که ثبت شده‌اند در صندوق اثرگذاری سلامت
در کشور‌های مختلف چگونه عمل می‌کنند.
و اینجا، آمار خیلی کمک می‌کند.
همه می‌دانید که برخه‌پرسی
چگونه عمل می‌کند. این هم روش مشابهی است.
دنبال یک نمونه آماری قابل توجه می‌گردید،
و سپس سعی می‌کنید
اثرگذاری دارو را محاسبه کنید
در مکان‌های مختلف، 
در گروه‌های جمعیتی مختلف…
و البته به دقت به جهان واقعی می‌نگرید —
این با روشی که اکنون داروها
پاداش می‌گیرند متفاوت است.
گاهی، پاداش بر اساس کارایی است،
اما این کارایی در تست‌های کلینیکی، 
در آزمایشگاه است اگر مایل باشید،
نه کارایی در دنیای واقعی.
صندوق اثرگذاری سلامت، 
به تأثیر جهانی نگاه می‌کند.
فقط به کیفیت دارو نگاه نمی‌کند،
بلکه همچنین به وسعت توزیع دارو،
اینکه آیا نوآور، مدیریت لازم
برای رسیدن به دست بیماران هدف را داشته
چه کسی بیشترین سود را می‌برد،
و همچنین، اینکه چقدر مناسب، این دارو
در زمینه مورد نظر استفاده می‌شود.
پس نوآوران انگیزه‌های بسیار قویتری
نسبت به الآن خواهند داشت
تا مطمئن شوند که هر بیماری
که دارو را مصرف می‌کند
دقیقاً می‌داند که چگونه مصرف کند
تا اثر بهینه داشته باشد.
امروزه، بیشتر بسته‌بندی‌ها حتی
به زبان‌های محل مصرف ترجمه نمی‌شوند.
پس عجیب نیست که بیماران
به نحو احسن از دارو استفاده نکنند.
حالا، تأمین مالی به چه شکل خواهد بود؟
اساساً صندوق اثرگذاری سلامت،
همانگونه که گفتم می‌تواند شروع شود
با چیزی حدود شش میلیارد دلار.
کم نیست ولی پول زیادی هم نیست،
نسبت به پولی که هم اکنون جهان
در حوزه دارو مصرف می‌کند.
بنابراین بهترین راه، 
راه جدیدی برای پرداخت است
برای آن چیزی که هم اکنون می‌پردازیم، 
اصطلاحاً دارو‌های جدید.
شما با یک دست دارید
از طریق نظام مالیاتی می‌پردازید،
ولی چیزی را با دست دیگر پس می‌گیرید،
چون شما این داروها را ارزان بدست می‌آورید.
این فقط برای مردم فقیر نیست —
همه افراد دارو‌های ثبت شده در صندوق
اثرگذاری سلامت رادر قیمت تمام شده می‌خرند،
قیمتی بسیار پایین.
یک مانع خیلی مهم داریم، 
به لحاظ سیاسی باید مطمئن شویم
که پیش‌بینی بلندمدت برای اطمینان
نوآوران را در اختیار داریم،
که نوآوران بدانند
که این پول واقعاً وجود دارد،
و بنابراین نیاز داریم که دولتها
بودجه صندوق اثرگذاری سلامت را تأمین کنند،
زیرا فقط دولتها می‌توانند
تعهدات قابل پیش‌بینی داشته باشند
برای مدتی طولانی از زمان.
چون ثبت در صندوق اثرگذاری سلامت
داوطلبانه است،
شما اساساً یک نرخ پاداش خودتنظیم دارید.
اگر نرخ خیلی بالا رود،
نوآوران وارد عرصه شده
و نرخ را پایین می‌کشند.
بر عکس، اگر نرخ خیلی پایین بیاید،
نوآوران تمایلی به ثبت نخواهند داشت
و نرخ بازیابی می‌شود.
بنابراین نرخ همواره
در سطحی معقول باقی می‌ماند.
صندوق اثرگذاری سلامت
برای همه گروه‌ها سودمند است.
به نوآوران سود می‌دهد
با معرفی بازاری جدید،
و از همه مهمتر، با غلبه بر
مشکلات روابط عمومی آن‌ها
که با آن شروع کردیم.
به نفع بیماران است،
چون بیماران با احتمال بیشتری
داروی درست را دریافت می‌کنند،
و همچنین برای توسعه این داروها،
دارو‌هایی که مهمترین نیاز‌های ماست.
و همچنین به نفع دولت
یا مالیات دهندگان است، اگر بخواهید،
چون منبعی دایمی
برای نوآوری دارویی خلق می‌کند
برای همه آینده در دسترس خواهد بود.
مثل ماشینی است که همیشه
نوآوری دارویی را هدایت می‌کند
به جایی که بزرگترین مشکلات را داریم،
حتی ممکن است برای بیماریهایی
که هنوز وجود ندارند.
صندوق اثرگذاری سلامت
همواره نوآوری را
در جهتی که بیشترین نیازهاست قرار می‌دهد.
حالا، از قبل کمکی دریافت کرده‌ایم.
می‌توانید تعداد افرادی
که موافق کمک به ما بوده‌اند را ببینید،
ولی به کمک شما هم نیاز داریم.
می‌خواهیم به ما بپیوندید، 
شاید با دولتهایتان صحبت کنید
تا برای عمومی‌سازی به ما کمک کنید،
با ایده‌هایتان به ما کمک کنید
تا طرح صندوق اثرگذاری سلامت را تکمیل کنیم.
و چیزی که در حال حاضر فوری‌ترین نیاز ماست
شروع یک نمونه آزمایشی است.
نمونه آزمایشی، معرفی یک دارو
به یک حوزه قضایی است
بر اساس مدل صندوق اثرگذاری سلامت.
نوآور بر اساس هزینه فروش دارو،
پول دریافت می‌کند،
سپس بر اساس اثرگذاری بر سلامت
پول اضافه خواهد گرفت.
اینجا برای پاداش‌ها و ارزیابی
نیازمند تأمین مالی هستیم،
و بویژه نیازمند حمایت سیاسی هستیم
تا سیاسیون را برای حمایت از
چنین نمونه آزمایشی جذب کند.
اگر هر سوالی دارید
برای نوشتن برای ما دریغ نفرمایید
و از طریق این آدرس با ما تماس بگیرید.
خیلی متشکرم.
(تشویق)

