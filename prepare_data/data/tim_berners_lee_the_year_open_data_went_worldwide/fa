
سال گذشته در TED
من از شما خواستم كه داده هايتان را به من بدهيد
كه داده هايتان را بر روى وب قرار گیرد
با اين فرض كه اگر افراد دادها رو روى وب بگذارند—
منظورم اطلاعات دولت ها، اطلاعات علمى و اجتماع هاى مختلف هست
مال هر كجا كه هست— افراد ديگرى از اين داده ها استفاده مى كنند
براى كاربردهاى خارق العاده و به روش هايى كه
هرگز اين نهادها تصورش را هم نمى كرده اند.


خب، امروز من دوباره اينجام تا چند چيز به شما نشون بدم
به شما نشون بدم كه در حقيقت
يك جنبش داده باز همين حالا
در دنيا به راه افتاده.
شعار "داده هاي خام، همين حالا!" كه
من از مردم در سالن خواستم که بگويند
در سراسر دنيا شنيده شد.
پس بذاريد ويدئو رو پخش كنم.


یک داستان جالب، اولین ماجرایی که توجه مردم رو جلب کرد،
در مارچ بود، در حقیقت 10 مارچ، به فاصله کمی بعد از کنفرانس TED
پل کلارک در دولت بریتانیا
در بلاگش نوشت: "اوه، من یک مقدار داده خام دارم. خدمت شما،
این در مورد سوانح دوچرخه سواری هست."
دو روز بعد نسخه اینترنتی مجله تایمز
یک نقشه ساخت، یک نقشه ی ترکیبی
به این کار می گیم ترکیب دو تا منبع
یک واسطه ی کاربری ترکیبی که می تونید برید اونجا
و نگاه کنید و ببینید که مسیر شما
به محل کار هم جزء محل های سانحه بوده یا نه.


این هم داده های بیشتر، داده های ترافیک که
مجددا توسط دولت بریتانیا در اختیار قرار گرفته
و چون اونها این داده ها رو با استاندارد داده های لینک شده قرار داده اند
بنابراین یک کاربر می تونه تنها با کلیک کردن
یک نقشه بسازه.


حالا آیا این فایده ای هم داره؟ خب بذارید بریم به سال 2008.
اینجا رو ببینید، زانسوایل در اوهایو.
این یک نقشه هست که یک وکیل ساخته. اون منبع های آب رو روی این نقشه قرار داده.
و خانه هایی که اونجا هستند،
و نشان داد که کدام خانه ها به آب لوله کشی متصل هستند.
و از منابع اطلاعاتی دیگر،
اطلاعاتی رو بدست آورد تا نشون بده
کدام خانه ها مال افراد سفید پوست هست.
خب، اون احساس کرد که اینجا یک ارتباط معنا داری وجود داره
بین خانه هایی که در تملک سفید پوستان بود
و اونهایی که آب لوله کشی داشتند، و این برای قضاوت سخت نبود.
رقم 10.9 میلیون دلار به عنوان جریمه پرداختی به سیاهان خیلی تعجب برانگیز نبود.
این قدرت قرار دادن یک سری داده
در کنار داده های دیگر و
نشان دادن حاصل آن است.


بذارید حالا به تعدادی داده از انگلیس نگاه کنیم.
این داده های دولت بریتانیاست، یک سایت کاملا مستقل به نام
پول من چی شد.
این سایت برای هر کسی این امکان رو فراهم می کنه تا مخارج دولت رو کندوکاو کنه.
می تونید براساس نوع مخارج بررسی کنید
یا می تونید براساس نواحی بررسی کنید و اونا رو مقایسه کنید.
خب، این چیزی است که در بریتانیا با داده های دولت بریتانیا صورت می گیره.


بنابراین شما هم می تونید در اینجا (آمریکا) این کار رو بکنید.
این یک سایت هست که امکان دیدن هزینه های بازیابی
در ایالت کالیفرنیا رو فراهم میکنه.
برای دیدن یک مثال تصادفی، لانگ بیچ در کالیفرنیا رو ببینید.
می تونید برید و ببینید چه هزینه های بازیابی صرف
چیزهای مختلفی مثل انرژی شده.


در واقع، این نمودار اعداد موجود در مجموعه داده های
مخزن سایت data.gov
و سایت data.gov.uk هست.
و من خوشحالم که اینجا یک رقابت
بین انگلیس (نمودار آبی) و آمریکا (نمودار قرمز) پیش آمده.


چطور میشه از اینها استفاده کرد؟
خب، به عنوان مثال، اگر مقدار زیادی داده در مورد مکان ها داشته باشید
می تونید از کد پستی استفاده کنید—
که نسخه کامل تری از کد پستی معمولی هست—
می تونید از کد پستی یک گروه از خانه ها استفاده کنید و
و اون رو با یک سری اطلاعات خاص اون محل
مثل ایستگاه های اتوبوس روی یک ورق چاپ کنید
چیزهای که اختصاصا" اطراف شما هستند.


در ابعاد بزرگتر، این داده های ترکیبی هست
که در مورد انتخابات افغانستان منتشر شده.
برای شما این امکان رو فراهم میکنه که معیار اینکه
چه چیزهای رو ببینید رو تنظیم کنید.
دایره های قرمز مراکز اخذ رای هستند
که با معیار شما انتخاب می شوند.
و بعد می تونید چیزهای دیگری رو هم روی نقشه انتخاب کنید
مثل امنیت محله ها و رابطه شون با انتخابات.
خب، این داده های دولتی بود.


من در مورد داده های انجمن های محلی هم صحبت کردم— در واقع یک مقدارش رو هم ویرایش کردم.
این یک نقشه ویکی هست، نقشه Open Street Map (نقشه شهری باز)
"تئاتر تراس"؟ راستش من
اون رو توی نقشه گذاشتم چون پارسال قبل از TED تو نقشه نبود.
من تنها فردی که نقشه تقشه باز شهری رو ویرایش می کرد نبودم.
هر درخشش برق روی تصویر—
که توسط سازمان ITO World قرار داده شده—
نشان دهنده ی یک ویرایش در نقشه باز شهری
در سال 2009 هست.
خب حالا زمین رو بچرخونیم در همون سال.
هر تلالو یک ویرایش هست. یک نفر یک جایی
به نقشه باز شهری نگاه می کنه، و با خودش فکر می کنه که میشه این رو بهتر کرد.
می بینید که اروپا از به روز رسانی ها مشتعل شده.
بعضی جاها، اونقدری که باید، نیست.


حالا به هائیتی نگاه کنید.
نقشه ی شهر پورتو پرنس در آخر سال 2009
بهترین شکلی که باید باشد نیست،
به خوبی نقشه ی کالیفرنیا نیست.
خوشبختانه، بلافاصله بعد از زلزله
شرکت تجاری GeoEye
تصاویر ماهواره ای با مجوز رو
منتشر کرد که به جامعه ی نقشه باز شهری
امکان استفاده از اونها رو می داد.
زمان رو مرور کنیم، این ژانویه هست
و کسانی که دارند ویرایش می کنند... این زلزله بود.
بعد از زلزله، بلافاصله،
افرادی از سرتاسر دنیا، نقشه کشانی که
می خواستند کمک کنند، و توانش رو داشتند
به این تصاویر نگریستند، اونها رو ویرایش کردند، و به سرعت نقشه رو ساختند.


این تصویر نقشه ی فعلی پورتو پرنس هست.
رنگ آبی کم رنگ نشون دهنده ی کمپ های افراد بی سرپناه هست که افراد داوطلب با کمک تصاویر ماهواره ایروی نقشه قرار دادند.
بنابراین، بلافاصله ما یک نقشه هم زمان را داریم که
کمپ های افراد بی سرپناه نشان می دهد
که این نقشه بلافاصله به بهترین نقشه
برای کسانی که عملیات امداد در پورتو پرنس انجام می دادند شد.
ببینید افراد تیم نجات در محل از همین نقشه ها
بر روی دستگاه موقعیت یابشان استفاده می کنند.


در قسمت سمت چپ این، نقشه
یک بیمارستان را می بینید—
در حقیقت این یک کشتی بیمارستانی هست.
این نقشه ی هم زمان از جاده های مسدود شده
ساختمان های آسیب دیده و کمپ های بی سرپناهان هست.
نقشه، نشون دهنده ی اقلام مورد نیاز تیم نجات و امداد هست.


خب، اگر شما به هر شکلی در این کار درگیر بودید
فقط می خوام بگم: هر کاری که کردید
اگر فقط شعاردادید "داده ی خام همین حالا!"
یا اگر داده های دولت ها یا داده های علمی رو در اینترنت گذاشتید
می خوام همین جا بگم از شما بسیار متشکرم
و ما تازه در ابتدای راه هستیم.
(تشویق)

