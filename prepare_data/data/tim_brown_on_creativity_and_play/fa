
اسم این شخص باب مک کیم هست.
در دهه های ۶۰ و ۷۰ درباره ی خلاقیت پژوهش می کرد
و مدیر برنامه ی طراحی استنفورد هم بود.
و درواقع، دیوید کلی، دوست و بنیانگذار IDEO
که یه جایی همین جاهاست، از شاگردان او در استنفورد بود.
باب دوست داشت یه تمرینی رو با شاگرداش انجام بده
تکه کاغذی بهشون می داد
و ازشون می خواست که چهره ی بغل دستیشون رو
بسرعت بکشن.


و ما هم، در واقع، الان می خوایم همین کار رو بکنیم.
همه ی شما یه مقوا و کاغذ در اختیار دارید
که یه سری دایره روش هست.
ازتون می خوام کاغذ رو برگردونید؛
پشت کاغذ باید سفید باشه.
یه مداد هم باید داشته باشید.
می خوام یه نفر رو که نزدیکتون نشسته انتخاب کنید،
و وقتی گفتم شروع، ۳۰ ثانیه وقت دارید که چهرش رو بکشید، باشه؟
همه آماده اید؟ شروع کنید.
فقط ۳۰ ثانیه فرصت دارید، یه خورده سریعتر.
هنر خودتونو نشون بدید...
خوب؟ ایست.


(خنده)


بله، همه دارن می خندن.
همه دارن می خندن، بعضیا شرمنده شدن.


(خنده)


درست می شنوم؟ بعضیا دارن "معذرت می خوان"؟
بله، بعضیا دارن معذرت می خوان .
و این دقیقا همون چیزیه که همیشه اتفاق میفته،
هر وقت که این تمرینو با بزرگترها انجام می دی.
مک کیم هر وقت این تمرینو با شاگرداش انجام می داد
دقیقا همون نتیجه ی همیشگی رو مشاهده می کرد: خیلی ها از هم معذرت خواهی می کردن.


(خنده)


و همیشه از این بعنوان مدرکی برای اثبات
ترس ما از قضاوت همتایان خود.
رودربایستی از ابراز عقایدمون
به همتایان و دور و بریهامون، یاد می کرد.
و این ترس باعث
محافظه کاری ما در اندیشیدن می شه.
ممکن که ایده ای خارق العاده در سر داشته باشیم،
اما از مطرح کردنش با دیگران بترسیم.


اما اگر همین تمرین رو با کودکان انجام بدیم،
هیچ رودربایستی از خود نشون نمیدن.
بسیار سرمستانه شاهکارشون رو
به هر کی که بخواد، نشون می دن.
ولی وقتی یاد می گیرن بزرگ بشن،
نسبت به نظرهای دیگران بسیار حساس تر می شن،
اون آزادی رو از دست می دن و شروع می کنن به رودروایستی.
مطالعات بر روی کودکان در حال بازی، بدفعات نشون دادن که
کودکانی که احساس امنیت می کنن،
اونایی که در محیطی مطمئن هستن —
از همه بیشتر احساس آزادی برای بازی کردن دارن.


وقتی یه شرکت طراحی راه می اندازید، می شه گفت
دنبال ایجاد محیطی هستید
که کارمندها همین درجه از امنیت رو احساس کنن.
جایی که از همین درجه امنیت برای ریسک کردن برخوردارباشن.
و یا شاید از همین درجه از امنیت برای بازی کردن برخوردار باشن.


دیوید، پیش از تاسیس IDEO گفت که باید
شرکتی درست کنیم که همه ی کارمنداش دوستای صمیمی من باشن.
این تنها یه هوسرانی نبود.
می دونست که دوستی میانبری هست برای رسیدن به بازی.
و می دونست که دوستی حس اعتماد در ما ایجاد می کنه،
و بهمون اجازه می ده که بعنوان طراح،
ریسک کنیم.
و همین تصمیم به کار با دوستاش —
که الان تعدادشون ۵۵۰ نفر است، خمیرمایه ی تاسیس IDEO شد.


و استودیوهای ما، مانند بسیاری از شرکت های هنری امروزی،
طوری طراحی شدن که کارمندها در اونا احساس آسودگی،
آشنایی با محیط اطراف،
و احساس راحتی کردن با همکاران.
این کار طالب چیزی بیش از دکور است، فکر کنم همه دیدیم که
شرکت های هنری اغلب از نمادهایی در محل کارشون برخوردارند
که کارمندها رو به بازیگوشی فرا می خونن
و بهشون یادآور می شن که محیط کارشون آسانگیره.
یه چیزی مانند این مینی بوس که محل برگزاری جلسات ما
در IDEO است؛
یا در پیکسار، که پویانماها در کلبه های چوبی و غارهای تزیین شده کار می کنن؛
یا در گوگل پلکس، که
زمین های والیبال [ساحلی] معروفی داره،
یا حتی این اسکلت غول آسای دایناسور با فلامینگوهای صورتیش.
البته من نمی دونم این فلامینگوها اونجا چیکار می کنند،
اما بهرحال، توی باغچه پراکنده اند.
یا حتی در شعبه ی گوگل در سوییس،
که شاید غیرعادی ترین ایده ها رو بکار گرفته.
فکر کنم سوییسی ها این کارو کردن که به همکاراشون در کالیفرنیا ثابت کنند
که آدمای کسل کننده ای نیستند.
به هر حال، در محل کارشون سرسره، و حتی میله ی آتشنشانی گذاشتن.
نمی دونم باهاش چی کار می کنن، ولی هست دیگه.


پس همه ی این جاها برای خودشون نمادهایی دارن.
اما نماد بزرگ ما در IDEO
مکان نیست، بلکه یه شی هستش.
چیزی که چند سال پیش اختراع
یا خلق کردیم.
یه اسباب بازی به نام "کش انگشتی (سلاح انگشتی)".
فراموش کردم یکیشو با خودم بیارم بالا.
اگه یه نفر لطفا دست کنه زیر یه صندلی
یکی از این اسباب بازی ها رو اون زیر خواهد یافت.
آهان، میشه لطفا بدیش به من. ممنون دیوید.


این همون اسباب بازیه که گفتم و هر کدوم از شما
یکیشو زیر صندلیتون دارید.
می خوام یه آزمایش کوچیک انجام بدم. یه آزمایش کوچیک دیگه.
اما پیش از شروع، باید اینو بپوشم.
ممنون. خوب.
حالا می خوام ببینم —
نمی تونم با این ببینم، خوب.
می خوام ببینم چند تا از شما که ته اتاق نشستید
می تونید اینا رو به روی صحنه پرت کنید.
طرز کارشون اینجوریه،
کافیه انگشتتون رو داخلش بذارید،
به عقب بکشید و رهاش کنید.
تنها سفارشم اینه که برنگردید پشت سرتونو نگاه کنید.
می خوام ببینم چند نفر می تونن اسباب بازیاشونو پرت کنن رو صحنه.
آهان، آفرین، آفرین. مرسی، مرسی.
یه فکر دیگه به نظرم رسید. میخوام — آهان.


(خنده)


آهان.


(خنده)


ممنون، ممنون، ممنون.
بد نبود، بد نبود. تا حالا آسیب جدیی ندیدم.


(خنده)


هنوزم از ته سالن دارن به سمتم پرتاب می کنن؛
هنوز دارن میان.
بعضیا هنوز پرت نکردن.
مشکل چیه؟ نمی تونید سر در بیارید؟
کار سختی نیست. بیشتر بچه های شما
تو همون ۱۰ ثانیه ی اول یاد می گیرن.
خیلی خوبه، خیلی خوبه.
خوب — فکر کنم باید ...
بهتره اینا رو از سر راه بردارم؛
وگرنه می خورم زمین.
خیلی خوب. بقیه می تونن اسباب بازیاشونو نگه دارن
برای وقتی که چیز کسل کننده ای می گم.
تا پرتشون کنید بطرفم.


(خنده)


خوب، بهتره اینم از رو چشام بردارم
چون هیچ چی نمی بینم — بسیارخوب.
با حال بود.


(خنده)


بسیار خوب.


(تشویق)


خوب، حالا چرا ما اینو ساختیم؟
ما این اسباب بازی رو داریم و و دیگران دایناسور.
چرا؟ بقول معروف،
چون بر این باوریم که بازیگوشی مهمه.
اما چرا مهمه؟
راستش، ما از بازیگوشی به روشی واقع گرایانه بهره می بریم.
به عقیده ی ما، بازیگوشی باعث می شه به راه حل های مبتکرانه ی بهتری برسیم،
و کارمون رو بهتر انجام بدیم،
از انجام دادنش لذت بیشتری ببریم.


وقتی بزرگترها با یه موقعیت جدید روبرو می شن —
وقتی ما با یه موقعیت جدید روبرو می شیم، می خوایم
بسرعت طبقه بندیش کنیم.
دلیلش هم اینه که می خوایم به پاسخ برسیم.
زندگی پیچیده است و می خوایم
بسرعت چیزایی رو که اطرافمون اتفاق میفتن بفهمیم.
فکر کنم زیست شناسان تکاملی
دلایل زیادی برای تمایل ما
به اینگونه طبقه بندی سریع، ارایه کرده اند.
یکی از اونا ممکنه این باشه
که وقتی به یه موجود راه راه برمی خوریم، از خود می پرسیم:
آیا اون یه ببره که می خواد بپره رومون و بکشتمون،
یا یه سری سایه ی عجیب و غریب روی درخت؟
این چیزا رو باید سریع تشخیص بدیم.
خوب، دست کم یه بار این کار انجام شده،
و بقیه ی ما نیازی به تکرارش نداریم.


این یه فویل آلومینیومی هست، درسته؟ تو آشپزخونه بکار می ره.
کاربردش همینه، نه؟ البته که همینه، البته.
لزوما نه.


(خنده)


بچه ها بیشتر با احتمالات بی نهایت سرو کار دارن.
وقتی به چیز جدیدی برمی خورن،
بدون شک این پرسش به ذهنشون خطور می کنه که "این چیه؟"
اما این رو نیز می خوان بدونن که "باهاش چکار می شه کرد؟"
و می دونید، بچه هایی که کمی خلاق ترن
ممکنه به نمونه های جالبی هم برسن.
و این فراخ بالی سرآغاز بازی کاوشگرانه است.
حتما در میان حضار افرادی هستند که بچه ی کوچیک دارن.
حدسم درست بود. همه ی ما اینو تجربه کردیم، مگه نه؟


همه ی ما برای اطرافیانمون تعریف کردیم که صبح کریسمس
بچه هامون چطور بیش از اینکه با هدیه هاشون بازی کنند
به بازی با جعبه های اونا می پردازن.
و می دونید، از نقطه نظر اکتشافی و کاوش گرایانه
چنین پدیده ای کاملا قابل درکه.
چراکه با جعبه کارای بیشتری می شه کرد تا با اسباب بازی.
حتی اسباب بازی هایی مانند الموی قلقلکی —
که با وجود مبتکرانه بودنش، فقط یه کار می تونه انجام بده،
درحالیکه یه جعبه گزینه های فراوانی پیش رو می ذاره.
پس اینم یکی دیگه از اون فعالیت های شادیه
که با بزرگتر شدن از یاد می بریم و باید دوباره بیاموزیمشون.


یکی دیگه از تمرین های مورد علاقه ی باب مک کیم
"تست 30 دایره ای" نام داره.
بازم باید باهام همکاری کنید.
اون کاغذی که روش چهره نگاری کردید رو برگردونید،
۳۰ تا دایره می بینید
شبیه این. یه همچین چیزی روی کاغذاتون باید باشه.
بهتون یک دقیقه فرصت می دم
تا هر چند تا از دایره ها رو که می تونید
تبدیل به یه شکل کنید.
مثلا می تونید یکی رو به شکل توپ فوتبال در بیارید،
یا به شکل خورشید. برای من فقط تعداد مهمه.
می خوام تو این یک دقیقه
تا می تونید تعداد بیشتری از دایره ها رو نقاشی کنید.
همه آماده ان؟ شروع.


بسیار خوب. به قول معروف، مدادها رو بذارید زمین.
کی بیشتر از پنج تا دایره داره؟
تقریبا همه. بیشتر از ۱۰ تا؟
اگه بیشتر از۱۰ تاست دستاتونو بالا نگه دارید.
۱۵؟ ۲۰؟ کسی همه ی ۳۰ تا رو انجام داده؟
هیچکس؟ چرا. یه نفر تونسته. عالیه.
کسی چند شکل رو با یه موضوع واحد نقاشی کرده؟ مثل صورتک؟
صورت خوشحال؟ غمگین؟ خواب آلوده؟ کسی این کارو کرده؟
کسی از مثالای من انجام داده؟ خورشید و توپ فوتبال؟
خیلی خوبه. عالیه. برای من فقط تعداد مهم بود.
برام مهم نبود که همه ی شکلا باهم متفاوت باشن.
فقط می خواستم تعداد هرچه بیشتری از دایره ها رو پر کنید.
و یکی دیگه از کارهایی که ما بزرگترا انجام می دیم، ویرایشه.
از انجام دادن پرهیز می کنیم.
همیشه در حال ویرایش و تصحیح خودمونیم.


و در برخی موارد، تمایلمون به ابتکار و خلاقیت، در حقیقت گونه ای ویرایش و تصحیحه.
و این لزوما بازیگوشی به معنای واقعی کلمه نیست.
این توانایی کاوش و انجام چیزهای متعدد،
حتی اگر تفاوت زیادی باهم نداشته باشن،
چیزی است که بچه ها درش استادن و نوعی بازیه.
باب مک کیم گونه ای دیگه
از این تست رو
در آزمایشی معروف در دهه ی ۱۹۶۰ انجام داد.
کسی می دونه این چیه؟ کاکتوس ساقه گرد.
این گیاهی که ازش مسکالین تولید می شه
که نوعی داروی روانگردان هست.
اونایی که سنشون به دهه ی ۶۰ قد می ده شاید این دارو رو بشناسن.


مک کیم در ۱۹۶۶ مقاله ای منتشر کرد درباره ی آزمایشی
که او و همکارانش
برای بررسی تاثیر داروهای روانگردان بر خلاقیت، انجام دادند.
۲۷ تا متخصص شامل
مهندس، فیزیکدان، ریاضی دان، معمار،
حتی طراح مبلمان و هنرمند، انتخاب کرد
و ازشون خواست که عصر یک روز
بهمراه یکی از مساله هایی که باهاش درگیر بودن، برن پیش او.
به هر کدامشان مقداری مسکالین داد،
و یه موسیقی زیبا و آرامش بخش براشون پخش کرد.
سپس تست خلاقیت پردو رو داد که انجام بدن.
پرسش هایی مانند "با یک گیره ی کاغذ چه کارهایی می شه کرد؟"
یه چیزی در اصل شبیه همون تست ۳۰ دایره ای که بهتون دادم.


البته تست رو یک بار پیش از مصرف دارو بهشون داد
و یک بار پس از اون، تا
تفاوت سرعت دستیابی افراد
به ایده ها رو بسنجه.
و سپس ازشون خواست که برن
و روی مساله هایی که آورده بودن، کار کنن.
افراد مورد مطالعه به راه حل های
جالب — و درواقع
راه حل های بسیار ارزشمندی — برای مسایلشون دست پیدا کردن.
برخی از چیزهایی که به ذهن
برخی از این افراد رسیده بود عبارت بودن از:
در یک مورد، یک ساختمان تجاری جدید و طرح خانه هایی
که مورد پسند مشتریان واقع شد؛
طرح آزمایش یک کاوشگر فضایی خورشیدی؛
طرح جدیدی از شتاب دهنده ی خطی الکترون؛
بهبود تکنیکی دستگاه ظبط —
که می شه حدس زد این یکی یه خورده قدیمیه؛
تکمیل یک مبلمان کامل؛
و حتی یک مدل مفهومی جدید از فوتون.
پس می شه گفت عصر موفقی بود.


درواقع، بعید نیست که همین آزمایش دلیل آغاز
خلاقیت سیلیکون ولی بوده باشه.
کسی چه می دونه؟ شاید.
باید از مدیراشون پرسید
که آیا در این تحقیق روانگردان شرکت داشتن یا نه.
اما در حقیقت داروها اهمیتی نداشتن؛
بلکه مهم این عقیده بود که داروها
به این افراد شوکی وارد کرده اونا رو از روش معمول فکر کردن منحرف کردند،
و باعث شدن که رفتارهای آدم بزرگ ها رو
که سد راهشون بود، فراموش کنن.
اما ترک عادت، بویژه برای بزرگترها، دشواره.


ما در IDEO، قوانین همفکری و اندیشیدن مبتکرانه رو روی دیوارامون نوشتیم.
قوانینی مانند "در قضاوت درنگ کن،" یا "بدنبال کمیت باش."
و این ممکنه کار درستی به نظر نیاد.
منظورم اینه که مگه میشه برای خلاقیت قانون نوشت؟
خوب، توجیهش اینه که برای نادیده گرفتن
قوانین قدیمی که سد راه خلاقیت هستند،
نیاز به قوانین جدید داریم.
و به این نتیجه رسیدیم که با این روش، در گذر زمان
وقتی همه ی افراد به قوانین احترام می ذارن
به اندیشه های مبتکرانه تر و دست آوردهای خلاقانه ی بیشتری دست می یابیم.
البته بسیاری ار طراحان،
از راه های بسیار سامان یافته تری به این مهم دست می یابند.


به نظر من، شرکت ایمس نمونه های شگفت انگیزی از آزمودن بدست می دهد.
اونا سال ها بدون داشتن هدفی مشخص
روی تخته چندلا آزمایش کردند.
هر چی که براشون جالب بود رو آزمایش می کردن.
از ساخت آتل برای سربازهای زخمی
جنگ جهانی دوم و جنگ کره شروع کردن،
و از آموخته های خود در این راه، دست به ساخت صندلی زدن.


از طریق آزمایش بی وقفه بر روی مواد گوناگون
به راه حل هایی منحصر بفرد دست یافتن
که امروزه باهاشون آشنا هستیم، و سرآخر
صندلی راحتی مشهور خود رو عرضه کردن.
حال اگه ایمس به همون راه حل نخست خودش بسنده می کرد
ما از اینهمه طرح های شگرف
که امروز دز دسترس داریم، بی بهره بودیم.
و صد البته، اونا کارشون رو از همه ی زوایا به آزمایش می گذاشتن،
از ورقه های نازک گرفته تا ساختمان، از بازی گرفته تا گرافیک.
بنابراین، به عقیده ی من ایمس نمونه ای عالی از کاوش
و آزمایش در طراحی است.


ایمس همچنان که درباره ی این احتمالات کاوش می کرد،
از اجسام فیزیکی هم غافل نشد.
و با ساخت مدل های ساختمانی، راجع به اونا هم تحقیق می کرد.
و ساختن، رفتار دیگه ایست که می خوام درباره اش صحبت کنم.
خب یه کلاس اولی متوسط غربی
حدود ۵۰ درصد وقت بازیشو صرف
"ساختمان سازی" می کنه.
ساختمان سازی — البته شاد و سرگرم کننده است،
اما روش مهمی هم هست برای یادگیری.
وقتی کودک چند تا قطعه رو روی هم می ذاره،
داره برج سازی یاد می گیره.
و هر بار که برج رو می کوبه و دوباره می سازه،
یادگیری بصورت محصول جانبی بازی اتفاق می افته.
یعنی به تعبیر سنتی، یادگیری از راه عمل.


دیوید کلی از این رفتار،
وقتی از طراحان سر می زنه، به عنوان "اندیشیدن با دست" یاد می کنه.
که بطور رایج شامل ساخت سریع
چندین مدل ساده است
که اغلب از طریق کنار هم گذاشتن چندین عنصر
برای دست یابی به یک راه حل، صورت می گیره.
در جریان یکی از نخستین پروژه هاش که گروه تقریبا به بن بست خورده بود،
با استفاده از یه زیربغلی
مدلی خام از یه مکانیزم رو طراحی کردن
که تبدیل شد به ماوس رایانه ی
اپل لیسا و مکینتاش.


پس با ساخت مدل، مشکلشون رو حل کردن.
در مثالی دیگه، یه گروه طراحی و عده ای جراح
در حال کار بر روی یه وسیله ی جراحی بودند.
نشست ها با هم داشتند و [ساعت ها] با هم به گفتگو نشستند
تا ببینن جراح ها دنبال چه کارآیی در اون وسیله هستند.
یکی از طراح ها از اتاق دوید بیرون
و یه ماژیک و یه قوطی فیلم —
که آلان یکی از ارزشمندترین وسیله های مدل سازی است —
و یه گیره ی لباس گیر آورد، به هم چسبوندشون
و دوید تو اتاق و گفت "منظورتون یه چیزیه شبیه این؟"
جراح ها مدل رو ازش گرفتن و گفتن،
من می خوام اینطوری تو دست بگیرمش، یا اونطوری.
و ناگهان گفتگویی سازنده
درباره ی طراحی حول یه چسم قابل لمس، در گرفت.
و سرانجام تبدیل شد به یه وسیله ی واقعی.


بنابراین، چنین رفتاری بطور کلی خلاصه می شه در ساخت سریع یک شیئ
و ارایه ی آن به دنیا، و پیشرفت اندیشه در نتیجه ی آن.
در IDEO، یه نوع حس بازگشت به دوران کودکستان
در محیط حکمفرماست.
همون چرخ دستی های پر از کاغذ رنگی
و خمیر بازی و چسب و از این جور چیزا —
خلاصه یه جورایی احساس کودکستان.
ولی نکته ی مهم اینه که همه چیز در دسترسه.
پس وقتی طراح ها در حال اندیشه پرورانی هستند،
می تونن هر جا که بخوان مشغول ساختن بشن.
حتی نیاز ندارند
به کارگاه برن.
و به عقیده ی ما این خیلی مهمه.


اما نکته ی ناراحت کننده اینه که، گرچه کودکستان ها
پر از اینجور وسیله ها هستن، همینطور که بچه ها بزرگ می شن
این وسایل هم ناپدید می شن.
وسایلی که این گونه اندیشیدن و ساختن
همراه با بازی و شادی رو تسهیل می کنند.
و البته وقتی به سن کار کردن می رسید، شاید
بهترین وسیله ی سازنده ای که در دسترسه
کاغذ یادداشت بی روح باشه.
اما اگه به گروه های طراحی و مشتریاشون
آزادی اندیشیدن با دستاشون رو بدیم،
ایده های بسیار پیچیده خلق می شن و
در کوتاه زمانی به مرحله ی تولید می رسن.


همونطور که می بینید، این پرستار داره با استفاده از یه مدل که با خمیر ساخته شده
به گروهی از طراحان و فن آوران
در بیمارستان
توضیح می ده که از یه سیستم اطلاعاتی همراه چی می خواد.
و تنها همین مدل بسیار ساده
بهش کمک می کنه که درباره ی چیزی که می خواد، بهتر صحبت کنه.
و البته با ساخت مدل های اینچنینی
می تونیم ایده هامون رو با مصرف کننده ها
سریعتر در میون بذاریم
تا اینکه بخوایم با واژگان بهشون توضیح بدیم.


اما چطور می شه یه چیز انتزاعی رو طراحی کرد؟
مثلا خدمات یا تجربیات؟
چیزی که در طول زمان در نتیجه ی یه سری تعاملات پدید آمده؟
در اینجور موارد می شه از نقش بازی کردن بجای ساخت مدل بهره برد.
بنابراین، اگه می خواید تعامل بین دو نفر رو طراحی کنید —
مثلا، نمی دونم — سفارش غذا تو یه ساندویچی
یا چیزی شبیه این، باید بتونید در طول زمان
اون احساسی رو که از یه همچین تجربه ای بدست می آد، تصور کنید.
و به نظر من، بهترین راه انجام این کار
و پی بردن به کاستی های طرحتون اینه که خود شما اون نقش رو بازی کنید.


ما در IDEO تلاش بسیاری می کنیم
که مشتریامون رو به این امر متقاعد کنیم.
البته بعضی وقتا هم یه خورده تردید دارند، که بعدا به این موضوع برمی گردیم.
اما چنین تلاشی اونجایی واقعا ارزششو داره
که آدم با مسایل خیلی جدی سر و کار داره —
مانند آموزش یا امنیت یا امور مالی یا سلامتی.
و اینم یه مثال دیگه است از محیطی بهداشتی
که چند دکتر و پرستار و طراح
در حال ایفای نقش در یه سناریوی خدماتی در رابطه با مراقبت از بیماران هستن.
اما می دونید که خیلی از افراد بالغ
تمایلی به نقش بازی کردن ندارن.
برخی بدلیل رودروایستی و برخی بدلیل
اینکه نتایج بدست آمده از این کار رو معتبر نمی دونن.
و چه بسا تعاملی بسیار جالب رو بصرف اینکه
"چون ایفای نقشه، خوب از آب در اومده"، رد می کنن.


تحقیقات در باره ی رفتار کودکان بر اینه که
نقش بازی کردن رو نباید دست کم گرفت.
چراکه وقتی کودکان نقش بازی می کنن،
الگوهای اجتماعی رو همانگونه که
از بزرگ ترها فراگرفتن، اجرا می کنن.
اگه یه بچه مغازه بازی کنه در حالیکه دیگری در حال خونه بازیه،
کل بازی بهم می ریزه.
پس اونا خیلی سریع
قوانین تعاملات اجتماعی رو اتخاذ می کنن،
و خیلی سریع به مشکلاتشون پی می برن.


حال اینکه، وقتی ما یزرگتر ها نقش بازی می کنیم،
بسیاری از این الگوها از پیش باهامون درآمیخته.
ما خیلی چیزا رو تو زندگی تجربه کردیم،
که درکی عمیق از احتمال موفقیت
یا عدم موفقیت چنین تعاملاتی رو بهمون می دن.
پس وقتی برای یافتن راه حلی، نقش بازی می کنیم
خیلی خوب می تونیم درست بودن راه حل ها رو پیش بینی کنیم.
بنابراین، به نظر من، نقش بازی کردن
وقتی پشتوانه ی تجربه داشته باشه، بسیار ارزشمنده.
یه راه دیگه ی نقش بازی کردن برای ما طراح ها
اینه که خودمون اون چیزی رو که می خوایم طراحی کنیم،
بشخصه تجربه اش کنیم.


اینا چند تا طراح هستن که می خوان بفهمن
خوابیدن در فضایی محدود در هواپیما
چه حسی داره.
همونطور که می بینید، از وسایلی بسیار ابتدایی استفاده کردن
و یه چنین نقشی رو بازی کردن،
فقط برای اینکه بفهمن مسافرا در یه جای کوچیک
مثل هواپیما، چه احساسی دارن.


این، کریستین سمساریان، یکی از طراح های ماست،
که داره نقش یه بیمار اورژانس رو تجربه می کنه.
و اینجا یه بیمارستان واقعی و یه بخش اورژانس واقعیه.
یکی از دلایلی که تصمیم گرفت
یه همچین دوربین بزرگی همراه داشته باشه این بود که
نمی خواست دکترا و پرستارا فکر کنن که
واقعا بیماره و احیانا چیزی داخل بدنش فرو کنن
که پشیمونی به بار بیاره.
بهرحال، با دوربینش به بیمارستان رفت
و چیزی که با خودش آورد یه جورایی جالب بود.
چرا که وقتی فیلمی رو که با خودش آورده بود، دیدیم
۲۰ دقیقه این رو نشون می داد.


(خنده)


چیزی که این فیلم رو شگفت انگیز می کنه —
اینه که به محض تماشا
می تونید خودتونو جای اون شخص بذارید.
و بفهمید چه حسی داره: اونهمه بلاتکلیفی
زمانی که تنها توی راهرو بحال خود رها شدید
و دکترها در حال رسیدگی به مورد های اورژانسی تر تو یه اتاق دیگه اند
و شما نمی دونید دور و برتون چی می گذره.
بنابراین، نطریه ی ایفای نقش —
یا در این مورد، شخصا تجربه کردن یه موقعیت
بمنظور ایجاد یکنوع همدلی —
بویژه وقتی فیلمبرداری می کنید، بسیار کارسازه.


یا یکی دیگه از طراحانمون به نام آلتای سندیل:
اینجا در حال اپیلاسیون سینه اشه، نه از روی بیکاری،
گرچه در واقع آدم بیکاریه — نه، شوخی کردم —
بلکه برای درک دردی است که بیماران با زخم های مزمن
متحمل می شن وقتی که بانداژشون رو عوض می کنن.
پس بعضی وقتا این تجربیات شبیه سازی شده
و این نقش بازی کردن ها هم می تونن بسیار ارزشمند باشن.


وقتی یه بچه لباس آتشنشان می پوشه
در واقع داره هویت یه آتشنشان رو تجربه می کنه.
می خواد بدونه آتشنشان بودن چه حسی داره.
ما طراح ها هم همین کار رو می کنیم.
همین جوری تجربه می کنیم.
پس نقش بازی کردن هم ابزاری است برای همدردی،
و هم ابزاری برای مدل سازی تجربیات.
و ما در IDEO افرادی که این کارها رو انجام می دن، تحسین می کنیم.
نه تنها بخاطر اینکه چنین کاری آگاهیی عمیق از تجربیات بدست می ده،
بلکه نیز بخاطر اشتیاقشون به کاوش
و تواناییشون به تن دادن ناخودآگاه
به چنین تجربه هایی.
خلاصه بگم، اشتیاقشون به بازی تحسین برانگیزه.


کاوش سرخوشانه، ساختن و نقش بازی کردن سر خوشانه:
اینها برخی از مواردی است که طراحان از بازی در کار خود بهره می برند.
قبول دارم که ممکنه از چیزایی که تا اینجا گفتم اینطور برداشت بشه
که همه ی ما باید از فردا بریزیم تو کوچه و مثل بچه ها به بازی بپردازیم.
این تا حدی درسته، اما می خوام یکی دو نکته رو گوشزد کنم.
نخست اینکه، بازی به معنی هرج و مرج نیست.
بازی قانون داره، بویژه وقتی که گروهی باشه.
وقتی بچه ها مهمون بازی می کنند یا دزد و پلیس،
الگویی رو دنبال می کنن که همه باهاش موافقند.
و همین توافق بر سر قوانینه که به بازی سازنده می انجامه.


چهره نگاری که در آغاز انجام دادیم یادتون میاد؟
که عکس بغل دستیتون رو کشیدید؟
تصور کنید همین کار رو با دوستاتون
در حال نوشیدن توی بار انجام می دادید.
همه با بازی موافق بودند به شرطی که
بدترین نقاش برای همه نوشیدنی بخره.
یه همچین چارچوبی برای قوانین، رودروایستی رو از بین می بره
و بازی رو با حال می کنه.
در نتیجه، احساس امنیت می کنیم و بهمون خوش می گذره —
چراکه همه ی ما قوانین رو درک کرده با هم بر سرشون به توافق رسیدیم.


اما قوانین تنها برای چگونگی بازی نیستن؛
یه سری قوانین هم برای زمان بازی وجود دارن.
بدیهیه که بچه ها همیشه بازی نمی کنند.
بعضی وقتا هم کارای دیگه ای می کنن،
و معلمای خوب وقت زیادی رو صرف این می کنن
که چگونه بچه ها رو در هنگام کسب این تجربه ها، هدایت کنن.
ما طراح ها هم باید بتونیم همین کار رو بکنیم.
و مدیران شرکت های طراحی
باید پی ببرن که چگونه
طراحان رو به از یه تجربه به تجربه ی دیگه هدایت کنند.
به گمان من این موضوع اهمیت خودشو زمانی نشون می ده که به این بیندیشیم که —


به عقیده ی من، چیزی که طراحی رو متمایز می کنه
اینه که ما دو حالت متفاوت از عملکرد رو تجربه می کنیم.
نخست، حالت تولیدی است،
که ایده های بسیاری رو مورد بررسی قرار می دیم؛
و سپس دوباره دور هم جمع می شیم،
و به راه حل می اندیشیم،
و راه حل ارایه می دیم.
این دو حالت کاملا متفاوتن:
یکی واگرایی است و دیگری همگرایی.
و به نظر من، در حالت واگرایی است
که ما نیاز مبرم به بازیگوشی داریم.
و شاید در حالت همگرایی باید جدی تر باشیم.
و توانایی حرکت بین این دو حالت
از اهمیت خاصی برخورداره. به نظر من
به یه جور نسخه ی نامحسوس از بازی، یه نسخه ی بینابینی، نیاز داریم.


چراکه می توان به آسانی انگاشت که دو حالت مزبور، مطلقند.
اینکه یا باید بازیگوش باشی یا جدی، نمی شه همزمان هردو ی این ها بود.
اما این طرز فکر درست نیست: می شه یه حرفه ای جدی بود
و بعضی وقتا هم بازیگوش.
یا این یا اون نیست، بلکه هم اینه و هم اون.
می شه جدی بود و بازیگوش.
خلاصه این که، باید به بازی اعتقاد داشته باشیم.
و به خلاقیت، نیز. چراکه بین این دو رابطه ای وجود داره.
و یه سری رفتارها هستن که در دوران بچگی آموختیم،
و برای ما طراحا بسیار سودمندن.
رفتارهایی مانند کاوش، که بر تعداد تاکید داره؛
ساختن، و با دست اندیشیدن؛
و نقش بازی کردن که به ما کمک می کنه
که هم با شرایطی که در آن طراحی می کنیم هماهنگ شیم
و هم خدمات و تجربیاتی رو خلق کنیم
که بی بدیلند و مو لا درزشون نمی ره.


بسیار سپاسگزارم.

