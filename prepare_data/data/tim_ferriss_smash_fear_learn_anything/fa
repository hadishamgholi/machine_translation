
این تیم فریس در سال ۱۹۷۹ 
و در دو سالگی است.
از نحوه نشستنم میشود گفت که بچه‌
بااعتماد به نفسی بودl—
که البته بی دلیل هم نیست.
آن زمان عادات روزمره جذابی داشتم،
از این قرار که تا عصر صبر می‌کردم
یعنی وقتی که پدرومادرم خستگی یک 
روز کاری سخت را
با حل پازل و تماشای تلویزیون رفع می‌کردند.
در هال می‌دویدم، روی کاناپه می‌پریدم،
کوسن ها را روی زمین پرتاب می‌کردم.
از ته دل جیغ می‌کشیدم و بیرون می‌دویدم
چون من «هالک شگفت‌انگیز» بودم.
(صدای خنده)
طبیعتا شباهت را می‌بینید.
و این برنامه مدتی ادامه داشت.


وقتی هفت سالم بود به کمپ تابستانه رفتم.
والدینم آن را لازمه آرامش ذهن می‌دانستند.
و هر روز ظهر
ما به برکه‌ای می‌رفتیم،
که اسکله های شناور داشت.
می‌توانستی از روی آن به عمق آب بپری.
من نارس به دنیا آمده 
و جثه کوچکی داشتم.
موقع تولد شش راستم از کار افتاد.
و همیشه با روی آب شناور ماندن مشکل داشتم.
پس آب برای من ترسناک بود.
اما گاه گاهی به درون آن میرفتم.
و یک روز بخصوص،
بچه ها داخل تیوب می‌پریدند،
و با تیوب شیرجه می‌زدند در آب. 
فکر کردم حتما کیف می‌دهد.
پس پریدم وسط تیوب،
و قلدر کمپ مچ پایم را گرفت،
سعی می‌کردم خودم را بکشم بالا تا نفس بکشم،
و پشتم به ته تیوب می‌خورد.
حسابی خشمگین بودم و 
فکر می‌کردم که قرار است بمیرم.
خوشبختانه یکی از مشاوران کمپ آمد 
و جدایمان کرد.
از آن زمان به بعد از شنا کردن وحشت داشتم.
هرگز نتوانستم با آن کنار بیایم.
ناتوانی ام در شنا کردن
یکی از بزرگترین خجالت‌ها و شرمندگی‌های
من بوده است.
آنجا فهمیدم که من هالک شگفت انگیز نیستم.


ولی پایان این داستان شاد است.
در ۳۱ سالگی... سن الان من...
ماه اوت دوهفته وقت گذاشتم تا دوباره
شنا کردن را بررسی کنم،
و درباره تمام جنبه‌های شنا تحقیق کنم.
از شنای یک طول استخر شروع کردم—
حدودا ۱۸متر— مانند میمونی درحال غرق شدن،
با ضربان قلب ۲۰۰ بار در دقیقه—
چون شمردم —
تا مونتاوک در لانگ آیلند
نزدیک به جایی که بزرگ شدم،
و پریدم داخل اقیانوس و یک کیلومتر در
آب آزاد شنا کردم،
و با حسی بهتر از قبل از آن خارج شدم.
و بیرون آمدم،
با مایوی مارک اسپیدو، کاملا اروپایی،
حس میکردم که هالک شگفت انگیز هستم.


و این همان حسی است که میخواهم 
تمام افراد حاضر در اینجا
در پایان این سخنرانی داشته باشند،
هالک شگفت انگیز.
دقیق تر اینکه، میخواهم احساس کنید توانایی
تبدیل شدن به شناگری فوق العاده،
زبان آموزی در سطح جهانی،
و قهرمان تانگو را دارید.
و می‌خواهم که هنرم را با دیگران تقسیم کنم.
اگر هنری داشته باشم، تخریب چیزهایی است
که واقعا مرا وحشت‌زده می‌کند.
خب، جلو برویم.


شنا (اصول مقدماتی)
اصول مقدماتی، این نکته بسیار مهمی است.
به نظر من بهترین نتایج در زندگی
اغلب به دلیل عقاید غلط و فرضیات 
آزمایش‌نشده تحقق نمی‌یابند.
نقطه بازگشت به شنا زمانی رخ داد
که یکی از دوستانم گفت: «می‌خواهم یک سال
هیچ محرکی استفاده نکنم»
-آدمی که هر روز شش تا 
دابل اسپرسو می‎نوشید-
«اگر یک کیلومتر در آب دریا شنا کنی.»
پس مهلت مقرر آغاز شد.
ورزش سه گانه را شروع کردم
چرا که متوجه شدم شناگرهای کارکشته 
اغلب نمی‌توانند کارشان را آموزش دهند.
شنا کردن با تخته شنا را امتحان کردم.
پاهایم مانند تیغ سطح آب را می‌برید،
و حتی حرکت نمی‌کردم. با تماشای پاهایم
احساس ناامیدی می‌کردم.
کفی شنا، همه چیز.
حتی با ورزشکاران المپیک تمرین کردم،
نتیجه ای نداشت.
تا اینکه کریس ساکا، 
که الان از دوستان خوبم است،
و با تب ۳۹ درجه در مسابقات 
مردان آهنین شرکت کرده بود،
گفت:«من جواب دعاهایت را می‌دانم»
و مرا با کار مردی به نام
تری لافلین آشنا کرد
که بنیان‌گذار شنا با غوطه وری کامل است.
که مرا در مسیر بررسی بیومکانیک قرار داد.


قوانین جدید شنا از این قرار است،
برای کسانی که از شنا کردن می‌ترسند یا در
آن خوب نیستند.
قانون اول: لگد نزنید. خلاف غریزه است.
معلوم شده که مشکل از نیروی رانش نیست.
شدیدتر لگد زدن مشکل را حل نمیکند
چرا که یک شناگر معمولی تنها سه درصد
از انرژی مصرفی را در حرکت به جلو
منتقل میکند.
مشکل از هیدرودینامیک است.
پس کاری که باید بکنید این است که در عوض
بگذارید پایین تنه به دنبال بالا تنه 
کشیده‌ شود،
شبیه یک ماشین کوچک پشت ماشین بزرگ
در بزرگراه.
و این کار را با حفظ وضعیت افقی بدن
انجام دهید.
تنها راه برای انجام آن
این است که روی آب شنا نکنید.
بدن نسبت به آب چگال‌تر است. 
دستکم ۹۵ درصد بدن
به طور طبیعی زیر آب میرود.


شماره سه، پس در نهایت،
در شنای آزاد،
آنطور که بسیاری فکر می‌کنند، 
روی شکم روی سطح آب شنا نمی‌کنید.
بلکه در واقع از محور راست
به محور چپ می‌لغزید،
و وضعیت تن را تا حد ممکن 
ثابت حفظ می‌کنید.
بیایید به چند نمونه نگاه کنیم. 
این تری است.
همانطور که می‌ببینید بازوی راستش را
پایین تر از سر و به جلو کشیده است،
و تمام بدن او زیر آب است.
بازو پایین‌تر از سر کشیده شده است.
سر در امتداد ستون فقرات است،
به این ترتیب از فشار آب برای بالا بردن 
پاها استفاده می‌کنید.
نکته ای مهم بویژه برای کسانی که 
پایین تنه چاق دارند.
این هم مثالی از کرال.
ضربه نمی‌زنید. بلکه از 
ضربات کوچک استفاده می‌کنید.
اینجا می‌توانید کشیده‌شدن 
سمت چپ را ببینید.
سپس پای چپش را می‌بینید.
ضربه کوچک، که تنها هدف آن
چرخش لگن است تا بتواند به سمت مخالف برود.
و محل ورود دست راستش به آب— دقت کنید،
برای گرفتن آب خود را به جلو نمی‌کشاند.
بلکه با زاویه ۴۵ درجه ساعد
دستش را وارد آب می‌کند،
و سپس با استفاده از نیروی لغزندگی خود را 
به جلو می‌راند- خیلی مهم است.
شکل بالا غلط است. چیزی که تقریبا همه
مربیان به شما یاد می‌دهند.
و حقیقتا، تقصیر آن‌ها هم نیست.
به زودی به تقابل میان ضمنی و
صریح می‌پردازم.
عکس پایین کاری است که بیشتر شناگران را
قادر به انجام کاری می‌کند که من کردم،
یعنی از ۲۱ کرال در هر طول ۱۸ متری
به ۱۱ کرال
در دوجلسه تمرین بدون مربی،
و بدون نظارت تصویری.
و حالا من عاشق شنا هستم.
برای شنا کردن بی‌صبرانه منتظرم.
بعدا جلسه تمرین شنا دارم،
اگر کسی دوست دارد می‌تواند به من ملحق شود.


نکته آخر. تنفس. مشکلی که مطمئنا خیلی از
ما هنگام شنا داریم.
در شنای آزاد، راحت ترین راه برای انجام آن
چرخش با دوران بدن است،
و تماشای ورود ست در حال 
استراحت به آب است.
و این کار شما را مقدار زیادی جلو می‌برد.
همین. تمام چیزی که باید بدانید همین است.


زبان. مواد در مقابل شیوه.
من، مثل خیلی افراد، به این نتیجه رسیدم که
در یادگیری زبان افتضاح هستم.
راهنمایی و سال اول دبیرستان با اسپانیایی
مشکل داشتم،
و تمام اطلاعاتم به
در جمله «?Donde esta el bano» ختم می‌شد.
حتی پاسخی دریافت نمی‌کردم. وضعیت
ناراحت کننده‌ای بود.
سپس سال دوم مدرسه‌ام را عوض کردم و
می‌توانستم زبان‌های دیگری انتخاب کنم. 
بیشتر دوستانم ژاپنی را انتخاب کردند.
فکر کردم چرا خودم را تنبیه نکنم؟
ژاپنی می‌خوانم.
شش ماه بعد فرصت رفتن به ژاپن را پیدا کردم.
آموزگاران مرا خاطر جمع کردند 
و گفتند: «نگران نباش.
هر روز کلاس زبان ژاپنی خواهی داشت که به تو
کمک می‌کند.
تجربه ای فوق العاده خواهد بود.» این ااولین
تجربه سفر خارجی من بود.
والدینم من را تشویق کردند. راه افتادم.


به توکیو رسیدم. محشر بود.
باور نمی‌کردم که در سوی دیگر جهان هستم.
خانواده میزبان را ملاقات کردم. 
همه چیز مرتب بود،
با در نظر گرفتن همه چیز.
اولین عصر، قبل از اولین روز مدرسه،
مودبانه به مادرم گفتم
«لطفا ۸ صبح من را بیدار کن.»
یعنی ، (ژاپنی صحبت می‌کند.)
ولی نگفتم (ژاپنی)، بلکه گفتم (ژاپنی).
خیلی نزدیکند.
در حقیقت گفته بودم: «لطفا هشت صبح به من
تجاوز کن.»
(صدای خنده)
تا بحال زنی ژاپنی به این سردرگمی
ندیده‌اید.
(صدای خنده)


وارد مدرسه شدم.
معلمی به سمت من آمد و تکه‌ای کاغذ
به دستم داد.
نمیتوانستم آن را بخوانم- 
می‌توانست هیروگلیف باشد—
چرا که به زبان کانجی بود،
حروف چینی به کار گرفته شده در زبان ژاپنی.
پرسیدم اینجا چی نوشته؟
گفت:«آه، اوکی اوکی،
تاریخ جهان، حساب دیفرانسیل و انتگرال،
ژاپنی سنتی.» و غیره.
مثل موج به طرفم می‌آمد.
حتما چیزی در ترجمه گم شده است.
کلاس‌های ژاپنی به کلاس‌ 
آموزش زبان خلاصه نمی‌شدند.
بلکه کلاس‌های معمولی دبیرستان برای
دانش آموزان زاپنی بودند.
۴۹۹۹ دانش‌آموز ژاپنی و منِ آمریکایی.
واکنشم تقریبا چیزی شبیه این بود.
(صدای خنده)


و این مرا در مسیر جست‌وجوی 
بهترین روش یادگیری زبان قرار داد.
همه چیز را امتحان کردم. به کینوکونیا رفتم.
همه کتاب‌ها و سی‌دی‌های موجود را
امتحان کردم.
جوابی نیافتم تا اینکه این را پیدا کردم.
این «جویو کانجی‌» است. نوعی لوح است.
یا پوستر شامل ۱۹۴۵ حرف تصویری متداول
که وزارت آموزش در سال ۱۹۸۱ تدوین کرد.
بسیاری از نشریات در ژاپن،
برای تسهیل سوادآموزی،
خود را به این محدود می‌کنند 
و بعضی ملزم به این کارند.
و این هدف غائی من شد، روزتا استون من شد.


به محض اینکه روی این تمرکز کردم،
حرکت کردم.
در نهایت می‌توانستم آساهی شینبو بخوانم،
روزنامه آساهی،
حدود شش ماه بعد، در کل ۱۱ ماه بعد —
و از سطح یک کلاس ژاپنی به سطح شش رسیدم.
و در ۱۶سالگی وقتی به ایالات متحده برگشتم
کار ترجمه می‌کردم.
و ادامه دادم به اِعمال این مواد
روی روش یادگیری حدود دوازده زبان دیگر.
کسی که در یادگیری زبان افتضاح بود،
میتواند توأمان به پنج یا شش زبان،
صحبت کند، بنویسد و بخواند.
این مسئله ما را به این نکته می‌رساند،
که اغلب اوقات کاری که می‌کنید،
و نه روش انجام آن کار،
عامل سرنوشت‌ساز است.
این تفاوت میان موثر بودن 
در انجام کار درست —
و پربازده بودن - در انجام صحیح کار 
فارغ از اهمیت آن است.


این را می‌توانید با دستور زبان هم بکنید.
بعد از آزمایش های فراوان به این 
شش جمله دست یافتم.
بدهید یک فرد بومی این جملات را
به گذشته، حال و آینده صرف کند تا
دستور زبانشان را تجزیه کنید 
و این به شما فاعل، مفعول، فعل،
جای مفعول مستقیم و باواسطه، 
جنسیت و... را نشان میدهد.
از اینجا به بعد، میتوانید، اگر بخواهید،
زبانهای متعدد را بدون تداخل یاد بگیرید.
اگر کسی علاقه دارد میتوانیم درباره آن
صحبت کنیم.
و من عاشق زبان‌آموزی هستم.


رقص بالروم،
(ضمنی و غیرضمنی)
خیلی مهم است.
ممکن است به من نگاه کنید و بگویید: «این
مرد رقصنده بالروم است.»
اما نه، ممکن است اشتباه کنید.
چرا که بدن من برای انجام بسیاری از کارها
مناسب نیست-
شاید برای بلند کردن سنگ‌های سنگین
مناسب باشد.
قبلا بزرگتر و عضلانی‌تر بودم.
برای همین اینگونه راه میرفتم.
خیلی شبیه اورانگوتان بودم، خویشاوند
نزدیکمان، یا هالک شگفت انگیز.
برای رقص کلاسیک مناسب نبودم.


سال ۲۰۰۵ به آرژانتین رفتم،
می‌خواستم به تماشای کلاس تانگو بروم- قصد
شرکت نداشتم.
وارد شدم. ده پزو پرداخت کردم،
بالا رفتم- ده زن و دو مرد، که نسبت خوبیست.
مربی گفت:« تو هم شرکت میکنی.»
فورا: عرق مرگ
(صدای خنده)
عرق ترس جنگ یا گریز، چون در کالج 
رقص بالروم را امتحان کرده بودم-
با پاشنه رفتم روی پای دختره. جیغ کشید.


آنقدر نگران درک او از آنچه انجام
می‌دادم بودم،
که چهره‌ام فریاد می‌زد،
هرگز به باشگاه رقص بالروم برنگرد.
مربی (زن) به طرفم آمد و گفت،
«خیلی خب، زودباش، من را بگیر.»
کمک مربی جذاب.
از اینکه او را از تمرینات پیشرفته اش دور
کرده بودم عصبانی بود.
تمام تلاشم را کردم. نمیدانستم 
دستانم را کجا بگذارم.
و او عقب کشید، دستهایش را انداخت،
و گذاشت روی کمرش، برگشت و فریاد زد،
«این مرد مثل کوهی از عضله است،
و مثل یک مرد فرانسوی لعنتی در برگرفته،»
(صدای خنده)
که برای من ترغیب‌کننده بود.
(صدای خنده)
همه زدند زیر خنده. تحقیر شده بودم.
برگشت و گفت: «زود باش. وقت ندارم.»
بعنوان فردی که از هشت سالگی کشتی می‌گرفت،
رفتم تا شکستش بدم.
به شیوه رمان «موش‌ها و آدم‌ها».
نگاه کرد و گفت:
«حالا بهتر شد.»
پس هزینه یک ماه کلاس را پرداختم.
(صدای خنده)


و نگاه کردم به -
میخواستم رقابت کنم پس ضرب‌الاجل گذاشتم—
قانون پارکینسون.
درک هر کار مطابق زمانی که برایش 
تخصیص داده‌اید طول می‌کشد.
مهلت کمی برای مسابقه داشتم.
ابتدا یک مربی خانم گرفتم،
تا نقش زن یا دنبال‌کننده را به من یاد دهد،
چرا که می‌خواستم حساسیت‌ها و توانایی‌های
دنبال کننده را بفهمم، 
تا اتفاق کالج تکرار نشود.
سپس فهرستی از مشخصات تهیه کردم،
به همراه او، از توانایی‌ها و اصول
رقاص های مختلفی که در مسابقات قهرمانی
برنده شده بودند.
با آن‌ها مصاحبه کردم چرا که همگی 
در بوئنوس آیرس تدریس می‌کردند.
دو لیست را مقایسه کردم،
و متوجه شدم که صراحتا،
تخصص‌هایی را توصیه می‌کردند،
یک سری روش‌های آموزشی خاص.
مشترکات تلویحی نیز وجود دارد
که به نظر نمی‌آمد هیچ‌یک انجامش دهند.
فارغ از حمایت مربیان رقص آرژانتیی،
این مسئله به نظرم جالب بود. تصمیم گرفتم 
بر سه مورد اشتراک‌ تمرکز کنم.
قدم‌های بلند. یا «میلُنگوئرو» —
رقاصان تانگو از قدم‌های 
کوچک استفاده می‌کنند.
فهمیدم که قدم‌های بلند زیباتر است.
پس می‌توانید-
و در فضای خیلی کوچک هم شدنیست.
دوما، انواع مختلف چرخش.
سوما، تنوع در سرعت.
از این سه حیطه‌ می‌توانستم 
برای رقابت استفاده کنم
اگر می‌خواستم با افرادی رقابت کنم که 
۲۰، ۳۰ سال بود تمرین می‌کردند.


آن عکس مربوط می‌شود به
چهار ماه بعد، در نیمه نهایی 
قهرمانی بوئنوس آیرس.
یک ماه بعد نیز به قهرمانی جهان رفتیم،
به نیمه نهایی رسیدیم. و بعد دو هفته بعد،
رکورد جهانی زدیم.
میخواهم بخشی از تمریناتم را ببینید.
اینجا کمی جلو می‌زم.
او مربی‌ای است که من و آلیسیا برای
رقصنده مرد انتخاب کردیم.
نامش گابریل میسه است.
یکی از بهترین رقصنده‌های نسل خود،
که به دلیل گام‌های بلند و تغییر تمپو
و چرخش‌هایش معروف است.
آلیسیا نیز به نوبه خود بسیار معروف است.
فکر می‌کنم شما هم موافقید که این دو 
خیلی خوب با هم کار می‌کنند.
چیزی که در این ویدئو دوست دارم
این است که این اولین رقص دونفره این‌هاست.
به دلیل رهبری فوق العاده گابریل. رهبری
قوی‌ای داشت.
با سینه‌اش رهبری نمیکرد که 
لازمه‌اش خم شدن به جلوست.
نتوانستم این ویژگی را 
در انگشتان پا،
و قدرت را در پاهایم ایجاد کنم، 
برای انجام این کار.
روش رهبری او تمرکز بر
کمربند شانه‌ای و بازویش است.
پس مثلا می‌تواند شریک رقص زن را بلند کند.
این فقط یکی از فوایدش است.
بعد آن را آنالیز کردیم.
این مثالی برای چرخش است.
این چرخش پای عقب است.
انواع مختلفی دارد.
صدها ساعت فیلم دارم-
همه طبقه بندی شده، شبیه کار جورج کارلین
در طبقه‌بندی کمدی‌اش.
پس از دشمن دیرینه‌ام، زبان اسپانیایی
برای یادگیری تانگو استفاده کردم.


ترس دوست تو است. ترس یک نشانه است.
گاه آن‌چه را که نباید بکنی نشان میدهد.
خیلی بیشتر از مواقعی که نشان نمی‌دهد 
دقیقا باید چه کار بکنی.
بهترین نتایجی که در زندگی داشتم،
لذت بخش ترین مواقع، همه 
ناشی از یک سوال ساده بود:
بدترین اتفاق ممکن چیست؟
خصوصا با ترس‌هایی 
که در کودکی بدست آورده‌ای.
چارچوب‌های تحلیلی را در نظر بگیرید،
توانایی‌هایتان را بر ترس‌های قدیمی و
بر رویاهای خیلی بزرگ اعمال کنید


وقتی به این فکر می‌کنم که
الان از چی می‌ترسم، خیلی ساده است.
وقتی که زندگیم را تصور می‌کنم،
این‌که زندگیم چطور بود
بدون فرصت‌های آموزشی که داشتم،
حیرت می‌کنم
دوسال گذشته را سعی در فروریختن
نظام مدارس دولتی آمریکا داشتم،
که یا آن را درست یا جایگزین کنم.
و تا اینجا با۵۰ هزار دانش آموز
آزمایش کرده‌ام-
میتوانم بگویم که حدود شش مدرسه ساخته‌ایم،
با خوانندگانم، در حال حاضر.
و اگر هر یک از شما علاقه مند است،
از صحبت کردن با شما 
بینهایت خوشحال می‌شوم.
من چیزی نمیدانم. در آغاز راهم.
اما سوالات زیادی می‌پرسم و 
از توصیه‌های شما استقبال می‌کنم.
خیلی ممنون.
(تشویق)

