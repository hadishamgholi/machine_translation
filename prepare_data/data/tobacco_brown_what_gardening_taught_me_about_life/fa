
در چهارسالگی، باغی پیدا کردم،
که زیر کف آشپزخانه زندگی می‌کرد.
زیر باقی‌مانده‌های موزاییک‌های
کف زمین قایم شده بود
که کهنه شده بودند و مادرم
قصد کندن‌شان را داشت.
کارگر سرگرم کارش بود که
آن باغچه توجهم را جلب کرد.
چشم‌هام دوخته شد به الگوهایی
از رزهای تزئینی برجسته
که منظره بچگی‌هایم را پرگل کرده بود.
آنها را دیدم و احساس شور و هیجان کردم.
هیجانش مثل احساسی بود
که سر از جایی در می‌آورد 
که شناختی به آن نداشتم.
دلبستگی و ارتباطم با باغ‌ها
از همان ثانیه شروع شد.


وقتی بهار فرا رسید،
توی خونه بدو بدو می‌کردم،
طوری که از صدای مادرم جلو می‌زدم.
قبل از اینکه مادرم بتواند ژاکت‌اش را بپوشد
لباس کار مخملی قرمزم 
و کلاه پشمی خاکستری‌ام را می‌پوشیدم.
از در جلویی می‌پریدم بیرون
و خودم را پرت می‌کردم 
روی فرشی از علف‌های تر و تازه.
هیجان‌زده، روی پاهام خیز برمی‌داشتم
و سه تا چرخ‌وفلک می‌زدم
تا کنار مادرم پایم به زمین برسد.
مادر عزیزم توی باغ
سرگرم زیر و رو کردن خاک بود،
و من هم کنارش نشسته بودم،
در باغچه خاک‌بازی می‌کردم.
وقتی کارش تمام شد،
جایزه بهم یک لیوان تگری
لیموناد تلخ و شیرین داد
و بعد توی کفش‌هایم ساقه نعناع گذاشت
تا پاهایم را خنک کند.


مادرم با انواع رنگ‌ها و بافت‌های
موجود در باغش آشپزی می‌کرد.
سیب‌زمینی و کدو مسما می‌پخت
و هویج و گوجه‌های اصلاح شده.
او با سبزیجات و لوبیای ارغوانی
عشق را به سفره‌های
یک نسل از آدمها برد.
ظاهراً هنگام کودکی من،
شکوفه گل‌های باغ مادرم بیش از آنکه
از ریشه‌های زیر پایمان تغذیه کنند،
از هاله نورانی وجود او سیراب می‌شدند.
در آخرین صحبت‌مان
پیش از اینکه فوت کند،
تشویقم کرد که به هرجایی از دنیا
که خوشحالم می‌کند بروم.


از آن موقع، من باغ‌های مادرم را
در قالب پروژه‌های هنری
در سراسر دنیا کاشته‌ام،
در کشورهای مردمی که ملاقات می‌کنم.
حالا آنها حیاط‌ها
و بوستان‌هایی درست می‌کنند،
نقاشی شده بر دیوار و حتی در
محوطه‌های دلگیر کنار خیابان.
اگر در برلین آلمان بودید،
باغ مرا در «مرکز طراحی استیلورک» می‌دیدید،
جایی که رزماری و سُنبل بنفش،
ادریسی و بادرنجبویه
آسانسورهای شیشه‌ای را
تا تمام شش طبقه پر کرده.
سال ۲۰۰۹، «باغ فلاسفه» را کاشتم،
یک باغ دیواری،
سبز شده در دبیرستان تاریخی
«فردریک داگلاس»
در ممفیس، تنسی.
این باغ در این مدرسه
به کل مردم روحیه می‌داد
و به افتخار النور روزولت
در دوران رکود بزرگ ساخته شد.
باز هم در سال ۲۰۱۱ در بوستان
کورت اسکوئر کشت‌وکار کردم —
شش باغچه ورودی
با ۸۰ گونه از رز پرورشی
فلوریبوندای خیلی خوشبو
و رزهای چای دو رگه.


باغداری به من آموخت
که کاشتن و پرورش یک باغ
همان فرآیند آفرینش زندگی است.
این فرآیند آفرینش در بهار آغاز می‌شود،
وقتی خاک را زیر و رو کرده
و کار را از سر می‌گیرید.
سپس وقت آن است که
برگهای مرده را جمع کنید،
خاک‌برگ و ریشه‌های زمستان.
باغبان سپس باید اطمینان پیدا کند
که یک ترکیب و مواد مغذی صحیح
به درستی در خاک مخلوط شده‌اند.
بعد مهم است که روخاک را درست کنیم
و آن را کمی فشرده شده روی سطح رها کنیم.
در زندگی به آن گلهای زیبا نخواهید رسید
مگر ابتدا به ساکن
کارتان را به درستی انجام دهید.
وقتی باغ‌هایمان
با مراقبت به تعادل رسید،
می‌توانیم زیبایی داشتن یک زندگی
پر مهر و محبت را برداشت کنیم.


در جنگل‌ها،
وقتی درختان از سر ریشه‌هایشان می‌فهمند
که درختی دیگر بیمار شده،
بخشی از آذوقه خود را
به آن درخت ارسال می‌کنند
تا به خوب شدن‌شان کمک کنند.
هرگز به این فکر نمی‌کنند
که چه بر سرشان خواهد آمد
یا احساس ضعیف شدن نمی‌کنند.
وقتی یک درخت رو به مرگ است،
تمام آذوقه خود را
به درختانی می‌دهد که لازمش دارند.
از زیر سطح، ما بوسیله
ریشه‌هایمان بهم وصل هستیم
و آذوقه‌ها را با هم ردوبدل می‌کنیم.
تنها وقتی با هم هستیم می‌توانیم رشد کنیم.
برای انسان‌ها هم در باغ مصائب همینطور است.
در این باغ،
وقتی یک کرم ابریشم
به یک شفیره تبدیل می‌شود،
اندکی به زحمت می‌افتد.
اما چالشی است هدفمند.
بدون این مبارزه پر رنج
برای رهایی از قفس پیله‌اش
پروانه تازه متولد شده
نمی‌تواند بالهایش را قوی کند.
بی مبارزه، پروانه می‌میرد
بدون اینکه پرواز کرده باشد.


کار من در زندگی
این است که نشان دهم چطور
آدم‌ها به باغ‌ها مرتبط هستند.
باغها پر از توصیه‌های جادویی هستند
برای این دگرگونی.
مادر طبیعت انرژی خلاقه‌ای است
منتظر پدیدار گشتن.
باغها آیینه‌ای هستند
که بازتاب خود را
به زندگی روزانه ما می‌بخشند.


پس مراقب استعدادها
و قدرت‌های خود باشید
در حالی‌که قدردان آنچه
در اختیارتان گذاشته شده هستید.
نسبت به رشد خود فروتن بمانید.
و همچنان در حق دیگران نوع‌دوستی کنید.
باغ خود را برای بخشیدن سرسبز کنید
و دانه بکارید برای آیندگان.
باغ دنیایی است
که در عمق وجودتان زنده است.


ممنونم.


(تشویق)


(هلهله)


(تشویق)

