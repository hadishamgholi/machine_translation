
من عاشق اینفوگراف‌ها هستم.
به عنوان طراح نمایش اطلاعات،
طی این ۲۵ سال، با انواع مختلفی
از داده‌ها سر‌وکار داشتم.
می‌خواهم چند تجربه را به اشتراک بگذارم، 
اما، اول مختصر تاریخچه‌ای را.


ارتباطات شامل رمزگذاری، انتقال و
رمزگشایی اطلاعات است.
تحول‌ها در شیوه ارتباط تاثیر
بسزایی درفرهنگ بشر داشتند.
قدرت بیان، ادبیات و حساب پیشرفت‌های
بزرگی در حوزه ارتباطات بودند.
به ما توانایی رمزگذاری
ایده‌ها به کلمات
و مقادیر به ارقام را می‌دهند.
بدون ارتباطات هنوز در
عصر حجر گیر کرده بودیم.


گر چه انسان‌ها ربع میلیون سال وجود دارند،
فقط ۸,۰۰۰ سال پیش شیوه
نگارش اولیه ظهور پیدا کرد.
نزدیک به ۳,۰۰۰ سال بعد اولین
ساختار نوشتاری به‌وجود آمد.


نقشه‌ها برای هزاران سال ودیاگرام‌ها
صدها سال است که استفاده می‌شوند، .
اما ارائه مقادیر به صورت گرافیکی
نسبتا پیشرفت جدیدی است.
سال ۱۷۸۶ که ویلیام پلی‌فر
اولین نمودار ستونی را ابداع کرد،
و منجر به تولد اولین شیوه نمایش
گرافیکی برای مقادیر عددی شد.
او ۱۵ سال بعد اولین نمودار
دایره‌ای و مساحتی را معرفی کرد.
ابداعات او در حال حاضر یکی از
پرکاربردترین نمودارها هستند.
فلورنس نایتیگل، کاکسکومب را
در سال ۱۸۵۷ ابداع کرد.
برای ارائه‌ای درباره مرگ و میر
سربازان در حضور ملکه ویکتوریا.
قسمت‌های آبی رنگ،
نشان می‌داد که چه طور می‌شد
از مرگ بسیاری از سربازان جلوگیری کنند.
کمی بعد، چهارلز مینارد لشکر
ناپئلون را در مسکو به نمودار کشید،
که چه طور یک سپاه ۴۲۲,۰۰۰ نفره
به ۱۰,۰۰۰ نفر کاهش پیدا کرد.
عواملی مانند نبردها، جغرافیا و
سرمای هوا چه طور جان آن‌ها را گرفت.
او یک دیاگرام سانکی را با
نقشه و یک نمودار خطی
به عنوان دما، ترکیب کرد.


سر شوق می‌آیم وقتی می‌توانم
با این همه داده‌ها ور بروم.
مخصوصا وقتی که فرم جالبی تولید می‌کند.
اینجا، نمودار کاکسکومب نایتینگل الهامبخش
برای سازماندهی اطلاعات هزاران
یارانه انرژی فدرال بود که به بررسی
کمبود سرمایه‌گذاری در انرژی‌های تجدیدپذیر
نسبت به سوخت‌های فسیلی می‌پرداخت.
این نمودار سنکی توزیع انرژی را
در اقتصاد آمریکا نشان می‌دهد،
و تاکید می‌کند که چه طور نصف انرژی
مصرفی به صورت گرما اتلاف می‌شود.


من عاشق اینم که داده‌ها را
می‌توان به شکل‌هایی زیبا درآورد.
در این جا ارتباطات شخصی و
حرفه‌ای زنان سیلیکون‌ولی را می‌شود
به صورت منحنی‌هایی درهم تنید،
یا می‌توان همکاری ثبت اختراعات
افراد مختلف در دنیا
را ترسیم کرد.


حتی برای خودم هم جداولی درست کردم.
بخاطر سروکارم با اعداد کمتر
بازی حدس کلمات (اسکربل) را می‌برم.
برای همین یک دیاگرام برای خودم
درست کردم که همه کلمات ۲ و ۳ کلمه‌ای
که در لغتنامه سکربل
هست را حفظ کنم.


(خنده)


دانستن این ۱,۱۶۸ کلمه
واقعاً تو بازی سرنوشت ساز است!


(خنده)


گاه کد‌هایی می‌نویسم که 
بتوان از هزاران داده
سریعا نمودار تولید کرد.
کدنویسی به من این اجازه را می‌دهد
که گرافیک‌هایی تعاملی بسازم.
حالا می‌توان به شیوه خودمان
اطلاعات را سامان دهیم.


جداول فانتزی
و پیچیده خفن به نظر می‌رسند،
اما ممکن است چیزی به سادگی
یک نقطه همهٔ آن چیزی باشد که
برای حل یک دغدغه خاص فکری بدان نیاز دارید.
در ۲۰۰۶ نیویورک تایمز فصل
بازاریابی را بازطراحی کرد.
آن را از هشت صفحه با اطلاعات ستونی
به یک صفحه و نیم اطلاعات
ضرروری بازار تبدیل کرد.
برای سهام‌های اصلی یک لیست
قابل سنجش درست کردیم،
ولی می‌خواستم به سرمایه‌گذاران نشان دهم
که اوضاع سهام به چه شکل است.
برای همین، یک نقطه ساده کوچک اضافه کردم
که شاخص قیمت را با توجه به
بازهٔ یک ساله آن نشان بدهم.
با یک نگاه، سرمایه‌گذاران ارزشی می‌توانند
نزدیکی نرخ سهام را با کمترین قیمت آن،
با قرار گرفتن نقطه‌ها
به چپ متوجه شوند.
سرمایه‌گذاران مومنتوم می‌توانند با
نقطه‌های متمایل به راست سهام‌هایی با
خط‌سیر رو به بالا را بیابند.
کمی بعد مجله" وال استریت"
همین طراحی را کپی کرد.


هدف خیلی از نمودارها بیان ساده است،
اما گاهی نیاز داریم که
نمودار‌هایی پیچیده‌تر بکشیم
که دسته‌های وسیعی از
داده‌ها را پرشکوه نشان می‌دهند.
الک گالپ، موسس پیشین نهاد گالپ
زمانی کتاب قطوری به من داد.
ارث خانوادگی‌اش بود.
صدها صفحه بود که شش دهه ازمحبوبیت‌های
رئیس جمهور‌های قبلی را شامل می‌شد.
به او گفتم که کل کتاب را
می‌توان در یک صفحه نشان داد.
گفت این "غیر ممکن" هست.
ولی می‌بینید که
۲۵,۰۰۰ داده تنها در یک صفحه قرار گرفته.
با یک نگاه می‌فهمیم که بیشتر رئیس‌جمهورها
درابتدا از محبوبیتی بالا برخورداراند.
ولی اندکی محبوب می‌مانند.
حوادثی چون جنگ ابتدا
باعث محبوبیت می‌شوند.
رسوایی‌ها باعث کاهش آن می‌شود.
این رویداد‌های اصلی در نمودارها 
به چشم می‌آمد و نه در کتاب.
قضیه این است که نمودارها می‌توانند
داده‌ها را بسیار بهینه انتقال بدهند.


گرفیکسی (سواد گرافها) —
قابلیت خواندن و ساختن نمودارها،
هنوز کم سن است.
فرم‌های جدید نمودار‌ها تولید خواهند شد
و دیالیکتیک‌های خاص ایجاد می‌کنند.
گرافیک‌هایی که به 
فکر کردن سریع‌تر کمک می‌کنند
یا دیدن ارزش و محتوای
یک کتاب در یک تک برگ،
کلیدی برای کشف چیز‌های جدید است.
کورتکس بصری ما برای رمزگشایی
اطلاعات پیچیده‌ای ساخته شده و
در تشخیص الگو‌ها بسیار هوشمند است.
گرافیکسی امکان کنترل حد پردازش 
گرافیکی مغزمان را می‌دهد.
تا کوهی از داده‌ها را پردازش کنیم
و رگه‌های طلایی مخفی آن را شناسایی کنیم.


ممنونم.


(تشویق)

