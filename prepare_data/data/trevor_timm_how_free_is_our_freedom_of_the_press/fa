
خوب این جیمز رایزن است.
ممکن است او را به عنوان 
خبرنگار برنده جایزه پولیتزر
برای نیویورک تایمز بشناسید.
خیلی پیش از آنکه کسی
نام ادوارد اسنودن را بشنود،
رایزن کتابی نوشت و در آن کاملا افشا کرد
که آژانس امنیت ملی آمریکا در حال شنود
غیر قانونی تماس‌های تلفنی آمریکایی‌ها است.
اما این فصل دیگری از آن کتاب است
که حتی ممکن است تاثیر
پایدارتری داشته باشد.
در آن، او عملیات فاجعه بار
جاسوسی آمریکا را توصیف کرد
که در آن سازمان سیا تقریبا به طور کامل
نقشه حمله به ایران
بوسیله بمب اتمی را طرح ریزی کرده بود.
اگر به نظرتان دیوانه وار است،
بروید آن را بخوانید.
داستانی شگفت انگیز است.


اما می‌دانید چه کسی از آن فصل خوشش نیامد؟
دولت ایالات متحده.
برای نزدیک به یک دهه پس از آن،
رایزن موضوع تحقیقات دولت ایالات متحده بود
که در آن دادستانی از او خواسته بود
تا علیه یکی از منابع 
مورد اتهامش شهادت بدهد.
و در طول مسیر، او به چهره‌ای
برای الگوی تازه دولت آمریکا
برای دادخواهی از افشاگران 
و جاسوسی روزنامه‌نگاران بدل شد.


می‌بینید، همان طور که
در متمم اول قانون اساسی آمده است،
خبرگزاری‌ها حق دارند تا اطلاعات سری را
به نفع مردم منتشر کنند.
اما اعمال این حق ناممکن است اگر
خبرگزاری‌ها نتوانند به آن اخبار دست بیابند
و در عین حال از هویت مردان و زنان شجاعی
که این اخبار را 
به آنها رسانده‌اند حفاظت کنند.
پس وقتی که دولت در خانه رایزن را زد،
او هم همان کار را کرد که خبرنگاران 
شجاع بسیاری پیش از او کرده بودند:
او سر باز زد
و گفت ترجیح می‌دهد به زندان برود.
پس از سال ۲۰۰۷ تا ۲۰۱۵،
رایزن با فکر رفتن به
زندان فدرال زندگی کرد.


این تنها چند روز پیش از
دادگاه بود که اتفاق نادری رخ داد.
ناگهان، پس از سالها ادعای
ضروری بودن آن برای پرونده،
دولت تمام خواسته‌های خود
از رایزن را پس گرفت.
مشخص شد که در عصر نظارت الکترونیکی،
جاهای خیلی کمی هستند که 
خبرنگاران و منابع می‌توانند پنهان شوند.
و به جای تلاش و ناکامی برای 
به دست آوردن شهادت رایزن،
آنها می‌توانستند از شواهد دیجیتال
علیه او استفاده کنند.
بنابراین کاملا محرمانه و بدون رضایت او،
دادستانی سوابق تماس‌های
تلفنی رایزن را به دست آورد.
آنها سوابق پست الکترونیکی،
اطلاعات اقتصادی و بانکی
سوابق اعتباری،
و حتی سوابق مسافرت‌های او را با فهرستی از
پروازهایی که کرده بود به دست آوردند.
و از طریق این اطلاعات بود که آنها توانستند
جفری استرلینگ را محکوم کنند،
منبع مورد اتهام رایزن
و افشا کننده اسرار سازمان سیا.


متاسفانه، این تنها یکی از موارد متعدد است.
رئیس جمهور اوباما وعده داده بود 
تا از افشا گران حفاظت کند،
اما در عوض، دایره قضایی او 
تعداد بیشتری را
از مجموع همه دولت‌های پیشین
تحت پیگرد قانونی قرار داد.
حالا متوجه می‌شوید که این
چطور به یک مشکل بدل شده است،
مخصوصا از آنجا که دولت بیشتر آنچه
انجام می‌دهد را محرمانه تلقی می‌کند.
از ۱۱ سپتامبر به بعد، تقریبا
هر اتفاق مهمی درباره امنیت ملی
نتیجه مراجعه یک افشاگر
به یک خبرنگار بوده است.
پس ما شبکه‌های خبری را
با خطر ناتوانی در انجام وظیفه‌ای
که متمم اول قانون اساسی قرار است
از آن محافظت کند مواجه می‌کنیم
چون توانایی جاسوسی دولت
از هر کسی وسعت یافته است.


اما همان طور که دولت از تکنولوژی
برای دور زدن حق خبرنگاران استفاده می‌کند،
شبکه‌های خبری هم می‌توانند از تکنولوژی
برای محافظت از منابعشان
حتی بهتر از قبل استفاده کنند.
و می‌توانند این کار را از لحظه‌ای که
صحبت با آنها را آغاز می‌کنند شروع کنند
نه در جایگاه شهود بعد وقوع واقعه.
اکنون نرم‌افزارهای ارتباطی وجود دارند
که وقتی رایزن کتابش را
می‌نوشت وجود نداشتند،
و در برابر نظارت بسیار مقاوم‌تر از
ایمیل عادی یا تماس تلفنی هستند.
به طور مثال، یکی از این ابزارها
SecureDrop است،
یک سیستم منبع باز مخصوص افشاگری
که دراصل توسط نابغه نوظهور اینترنت
ارون شوارتز ساخته شده است،
و حالا در مکان عام المنفعه‌ای
که من کار می‌کنم توسعه یافته است،
بنیاد آزادی مطبوعات.
به جای ارسال ایمیل،
به وبسایت سازمان‌های خبری مراجعه می‌کنید،
مثل وبسایت واشنگتون پست که مشاهده می‌کنید.
از آنجا می‌توانید سندی را 
بارگذاری کنید یا اطلاعاتی را بفرستید
تقریبا مثل آنچه که در
هر فرم تماسی انجام می‌دهید.
بعد آن اسناد در یک سرور
رمزگذاری و ذخیره می‌شوند
که فقط آن سازمان خبری به آن دسترسی دارد.
پس دیگر دولت نمی‌تواند
درخواست اطلاعاتی بکند
و بیشتر اطلاعات مورد درخواست آنها
در وهله اول در اختیارشان نخواهد بود.


با این حال SecureDrop در واقع
تنها قطعه کوچکی از جورچین
حفاظت از آزادی مطبوعات
در قرن بیست و یکم است.
متاسفانه همه دولت‌ها در سراسر دنیا
پیوسته در حال توسعه
ترفندهای جاسوسی جدیدی هستند
که همه ما را در معرض خطر قرار می‌دهد.
و این بر عهده ما است تا پیش برویم
و اطمینان حاصل کنیم
که این تنها افشاگران مسلط به فناوری،
مثل ادوارد اسنودن نباشند، که راهی برای
برملا کردن اقدامات نادرست پیدا می‌کنند.
به یک اندازه ضرورت دارد که ما از
افشاگر بعدی مراقبت‌های پزشکی جانبازان
که به ما درباره بیمارستان‌های
بیش از ظرفیت شلوغ هشدار می‌دهد،
یا فعال بعدی محیط زیست
که زنگ هشدار آلودگی آب
فلینت را به صدا در می‌آورد،
یا کارمند وال استریت که ما را
از بحران اقتصادی بعدی 
آگاه می‌سازد محافظت کنیم.
در نهایت، این ابزارها تنها برای 
کمک به مردان و زنان شجاع
که جرایم را برملا می‌کنند ساخته نشده‌اند.
بلکه برای حفاظت از حقوق ما
در چارچوب قانون اساسی ساخته شده‌اند.


متشکرم.


(تشویق)

