
ازتون می‌خوام تصور کنین
که به اتاقی وارد می‌شین،
یه اتاق عملیات با یه عده آدم،
صد نفر، که روی یه میز
با دکمه‌های ریز قوز کردن،
و اینکه اون اتاق عملیات
اندیشه‌ها و احساسات
میلیاردها نفر رو شکل می‌ده.
این شاید علمی تخیلی به نظر بیاد،
ولی واقعاً وجود داره
همین الان، امروز.


من می‌دونم چون‌که 
تو یکی از اون اتاق‌های عملیات بودم.
من تو گوگل طراح اخلاقیات بودم،
جایی‌که چگونگی هدایت اخلاقی
افکار مردم رو مطالعه می‌کردم.
چون چیزی که درباره‌ش
صحبت نمی‌شه اینه که چطوری یه سری آدم
که تو یه سری شرکت کار می‌کنن
با انتخاب‌هاشون نحوه‌ی اندیشیدن
میلیاردها نفر رو هدایت می‌کنن.
چون وقتی تلفنتون رو بیرون میارین
اونا هستن که طراحی ‌میکنن چطوری
کار کنه یا تو خوراک خبری چی باشه،
قطعات کوچک
زمانی رو در ذهن ما زمان‌بندی می‌کنه.
اگه یه اعلان ببینین،
زمان‌بندی‌تون می‌کنه که فکرهایی کنین
که شاید قصدش رو نداشتین.
اگه رو اون اعلان ضربه بزنین،
زمان‌بندی می‌کنه زمانی صرف کنین که
وارد یه جریانی بشین
که شاید قصد وارد شدن بهش رو نداشتین.
وقتی از فناوری حرف می‌زنیم،
سعی می‌کنیم شبیه 
یه موقعیت افسانه‌ای به نظر بیاد.
به هر جهتی می‌تونه بره.
می‌خوام یه لحظه جدی باشم
و بهتون بگم چرا
به یه جهت خیلی خاص می‌ره.
برای اینکه تصادفاً تکامل پیدا نمی‌کنه.
یه هدف نامریی جهت‌گیری همه‌ی
فناوری‌هایی که می‌سازیم رو تعیین می‌کنه،
و اون هدف رقابت بر سر جلب توجه ماست.
چون هر وب‌سایت جدید —
TED، انتخابات، سیاستمداران،
بازی‌ها، حتی نرم‌افزارهای مدیتیشن —
باید سر یه چیز رقابت کنن،
که جلب توجه ماست،
و خیلی از اون وجود داره.
و بهترین راه جلب توجه آدم‌ها
اینه که بدونی ذهنشون چطوری کار می‌کنه.
و تعداد زیادی روش متقاعد کننده داریم
که تو آزمایشگاه فناوری‌های متقاعد کننده 
تو دانشگاه یادشون گرفتم
که چطوری توجه آدم‌ها رو جلب کنم.


یه نمونه‌ی ساده یوتیوب هست.
یوتیوب می‌خواد زمانی که شما
توش صرف می‌کنین رو بیشتر کنه.
بنابراین چی کار می‌کنه؟
ویدیوی بعدی رو به صورت خودکار پخش می‌کنه.
بذارین بگم که خیلی خوب جواب می‌ده.
یه ذره بیشتر وقت مردم رو می‌گیرنه.
خوب اگر نت‌فلیکس باشین،
اونو می‌بینین و می‌گین،
خوب، داره سهم منو از بازار کم می‌کنه،
پس من قسمت بعدی رو خودکار پخش می‌کنم.
بعدش اگه فیسبوک باشین،
میگین اون سهم منو از بازار کم می‌کنه،
پس من کل ویدیوهای 
خوراک خبری رو خودکار پخش می‌کنم
قبل اینکه منتظر بشم رو دکمه پخش بزنین
پس اینترنت تصادفاً تکامل پیدا نمی‌کنه.
دلیل اینکه به نظر میاد
ما رو اینطوری به درون خودش می‌کشه
برای این رقابت سر جلب توجه ماست.
می‌دونیم به کدوم سمت می‌ره.
فناوری بی‌طرف نیست،
و تبدیل به مسابقه‌ای شده
بر سر انتهای ساقه‌ی مغز
که هر کی پایین‌تر بره بردتش.


بذارین براتون از اسنپ‌چت یه مثال بزنم.
اگه نمی‌دونستین،
اسنپ‌چت راه‌حل شماره‌ یک
ارتباط نوجوانان تو ایالات متحده‌ است.
پس اگه مثل من هستین و از پیام متنی
برای برقراری ارتباط استفاده می‌کنین،
اسنپ‌چت برای نوجوانان همونه،
و حدوداً صد میلیون نوجوان
ازش استفاده می‌کنن.
و یه ویژگی اختراع کردن 
به اسم اسنپ‌تریک،
که تعداد روزهای پشت سرهم
که دو نفر با هم 
ارتباط برقرار کردن رو نشون میده.
به عبارت دیگه، کاری که اونا کردن
اینه که به دو نفر چیزی دادن که
نمی‌خوان از دستش بدن.
چون اگه یه نوجوان باشین،
و ۱۵۰ روز پشت سر هم ارتباط داشته باشین،
نمی‌خواین از دستش بدین.
خوب به قطعات زمانی کوچک که اون
تو ذهن کودک زمان‌بندی‌ می‌کنه فکر کنین.
این یه بحث نظری نیست:
وقتی بچه‌ها می‌رن تعطیلات،
دیده شده که کلمه‌ی عبورشون رو
به پنج نفر از دوستاشون می‌دن
که اسنپ‌تریک‌هاشون رو ادامه بدن،
حتی وقتی خودشون نمی‌تونن.
اونا حدوداً سی تا ازین چیزا دارن،
و خوب باید با عکاسی از تصاویر یا دیوارها
یا سقف‌ها روزشون رو بگذرونن.
حتی مثل یه گفتگوی واقعی هم نیست.
ما وسوسه می‌شیم اینطوری فکر کنیم که
اونا فقط دارن اسنپ‌چت استفاده می‌کنن
همونجور که ما هم
پشت تلفن دری وری می‌گفتیم.
احتمالاً مشکلی نیست.
خوب چیزی که این ازش بی‌بهره است اینه که
تو دهه‌ی ۷۰
در حالی‌که پشت تلفن دری وری می‌گفتین،
صدها مهندس اون طرف صفحه نبودن که
دقیقاً بدونن روانشناسی شما چطوریه
و شما رو به سمت
یه ارتباط دوگانه هدایت کنن.


حالا، اگه این جریان کمی عصبانی‌تون کرده،
متوجه شین که این فکر 
هم داره روتون اثر می‌ذاره.
عصبانیت یه راه خیلی خوب
برای جلب توجه شماست،
چون ما عصبانیت رو انتخاب نمی‌کنیم
برامون اتفاق می‌افته.
و اگه شما خوراک خبری فیسبوک باشین،
بخواید یا نخواید،
از بروز عصبانیت بهره می‌برین.
چون عصبانیت فقط
یه عکس‌العمل رو زمان‌بندی نمی‌کنه
در یک زمان یا مکان هیجانی برای شما.
ما می‌خوایم اون عصبانیت رو
با بقیه به اشتراک بذاریم
پس می‌خوایم رو دکمه هم‌رسانی زده
و بگیم: «چیزی که گفتن رو باور می‌کنین؟»
بنابراین عصبانیت راه خیلی خوبی
برای جلب توجه هست،
جوری‌که اگر فیسبوک بین 
نمایش خوراک خبری عصبانی و
خوراک خبری آرام انتخاب داشت
اونا بهتون 
خوراک خبری عصبانی رو نشون می‌دادن
نه برای این‌که کسی آگاهانه انتخابش کرده،
بلکه چون توجهتون رو بهتر جلب می‌کنه.
اتاق عملیات خوراک خبری
مسئول پاسخگویی به ما نیست.
اون فقط مسئول بیشینه کردن توجه هست.
همچنین جواب می‌ده،
بخاطر مدل کسب و کار آگهی‌ها،
برای هر کسی که بیشتر پول می‌ده تا
پاش رو تو اتاق عملیات بذاره و بگه،
«هی گروهی که اونجا هستین،
می‌خوام این افکار رو 
تو ذهن اونا برنامه‌ریزی کنم.»
پس می‌تونین هدف بگیرین،
دقیقا یه دروغ رو مستقیماً به سمت
مردمی که بیش از همه مستعد
پذیرشش هستن نشونه‌گیری کنین.
و چون این جریان سودآوره،
فقط بدتر خواهد شد.


بنابراین من امروز اینجام
چون هزینه‌ها کاملا مشخص هستن.
من از این اضطراری‌تر مشکلی نمی‌بینم،
چون این مشکل زمینه‌ساز 
همه‌ی مشکلات دیگه است.
فقط نماینده ما نمی‌شه که
توجهمون رو جلب کنه
و زندگی‌ای رو بکنه که ما می‌خوایم،
بلکه روشی که گفتگو می‌کنیم رو تغییر داده،
دموکراسی‌مون رو تغییر داده،
و قابلیت گفتگو کردن‌ با همدیگه
و رابطه داشتن‌مون رو تغییر داده.
روی همه اثر گذاره،
چون‌که یک میلیارد نفر 
تو جیبشون از اینا دارن.


خوب چطوری درستش کنیم؟
باید سه تا تغییر بنیادین ایجاد کنیم
تو فناوری و جامعه‌مون.
اول اینکه باید بپذیریم 
ما مستعد متقاعد شدن هستیم.
وقتی شروع کنین به فهم
این‌که ذهن شما می‌تونه جوری
برنامه‌ریزی بشه که افکاری کوچک
یا قطعات زمانی کوچک
خارج از اختیار خودتون داشته باشه
نمی‌خوایم از اون درک استفاده کنیم تا
در مقابل اتفاق افتادنش
از خودمون محافظت کنیم؟
من به نظرم باید به خودمون
یه جور اساساً تازه‌ای نگاه کنیم.
انگار تو یه دوره جدید
از تاریخ بشریت هستیم.
مثل روشن‌فکری،
ولی یه جورایی 
روشن‌فکری خودآگاهانه،
که بدونیم می‌تونیم متقاعد شونده باشیم،
و شاید یه چیزی باشه که
می‌خوایم ازش محافظت کنیم.
دومیش اینه که نیازمند مدل‌ها
و سیستم‌های پاسخگویی نوینی هستیم
که جهان جای بهتر 
و متقاعد کننده‌تری در گذر زمان بشه —
چون‌که فقط وقتی متقاعد کننده‌تر میشه که —
اونایی که تو اتاق عملیات هستن
در مقابل نیازهای ما پاسخگو و شفاف باشن.
تنها روش اخلاقی موجود برای متقاعد کردن
اینه که اهداف متقاعد کننده
در راستای اهداف متقاعد شونده باشه.
و این شامل پرسش‌های بزرگه،
مثل روش کسب و کار آگهی‌ها.
در پایان،
نیاز به رنسانس طراحی داریم،
چون وقتی از این دیدگاه
به طبیعت انسان نگاه کنین،
که می‌تونین گاه‌نماهای
میلیاردها نفر رو هدایت کنین —
فقط تصور کنین، افرادی هستند که میل دارن
کارهایی که می‌خوان انجام بدن
و جوری که می‌خوان فکر کنن
و جوری که می‌خوان احساس کنن
و جوری که می‌خوان آگاه بشن،
و همه‌ ما به جهات دیگه کشیده می‌شیم.
و شما میلیاردها نفر دارین 
که به جهات مختلف هدایت می‌شن.
خوب یه رنسانس طراحی رو تصور کنین
که تلاش می‌کنه دقیق‌ترین و توانمندترین
راه استفاده بهینه از وقت رو 
برای اون گاه‌نماها اعمال کنه.
این شامل دو چیز میشه:
یکی محافظت در برابر اون گاه‌نماها
که نمی‌خوایم تجربه کنیم،
افکاری که نمی‌خوایم داشته باشیم،
پس وقتی اون زنگ به صدا در میاد،
مارو یه جا دیگه نندازه؛
دومیش توانمند کردن ما برای 
زندگی تو گاه‌نمای مورد علاقه خودمونه.


بذارین یه مثال ملموس براتون بزنم.
فرض کنین امروز دوستتون 
قرار شام شب رو کنسل می‌کنه،
و شما کمی احساس تنهایی می‌کنین.
تو اون لحظه چه کاری می‌کنین؟
فیس‌بوک رو باز می‌کنین.
و در اون لحظه،
طراحان اتاق عملیات 
فقط می‌خوان یه کار انجام بدن،
این که زمانی که شما 
صرف صفحه نمایش می‌کنین رو بیشینه کنن.
حالا، فرض کنین اون طراحان 
یه گاه‌نمای متفاوت می‌ساختن
که با استفاده از 
اون همه اطلاعات کار راحتیه،
که واقعاً بهتون کمک کنه
با آدمایی که براتون مهمن برین بیرون؟
فقط فکر کنین، 
کاهش این همه تنهایی تو جامعه،
اگه اون گاه‌نمایی بود که فیس‌بوک می‌خواست
امکانش رو برای مردم فراهم کنه.
یا یه گفتگوی دیگه رو تصور کنین.
فرض کنیم شما می‌خواستین 
یه چیز خیلی جنجالی رو فیس‌بوک بنویسین،
که البته خیلی مهمه که
بتونین این کار رو انجام بدین،
توانایی گفتگو درباره موضوعات جنجالی
هم‌اکنون، وقتی اون
پنجره‌ی نظرات بزرگ اونجاست،
تقریبا داره ازتون می‌پرسه،
چه کلیدی رو می‌خواین تایپ کنین؟
به بیان دیگه، گاه‌شمار کوچکی 
از چیزها رو زمان‌بندی می‌کنه
که شما قراره روی صفحه انجام بدین.
تصور کنین اونجا 
یه دکمه‌ی دیگه بود که می‌گفت،
بهترین راه استفاده شما از زمان چیه؟
و شما کلیک می‌کردین «میزبانی شام»
و همون‌جا زیر اون گزینه می‌گفت،
«کی می‌خواد برای شام رزرو کنه؟»
و خوب شما هنوز هم 
درباره یه موضوع جنجالی گفتگو می‌کردین،
ولی در قدرتمندترین جای گاه‌شمارتون،
یعنی اون شب تو خونه با تعدادی از دوستان
تا درباره‌ش صحبت کنین.
تصور کنین داریم یه چیزی مثل
یافتن و جایگزین کردن اجرا می‌کنیم،
تو همه‌ی گاه‌نماهایی
که الان ما رو به سمت
صرف کردن زمان بیشتر 
برای صفحه نمایش هدایت می‌کنن
و جایگزینی اون‌ها با گاه‌نماهایی که
می‌خوایم با زندگی‌مون انجام بدیم.


این راهش نیست.
به جای ایجاد مانع برای جلب توجه،
تصور کنین اگر از همه 
این اطلاعات و قدرتشون استفاده می‌کردیم
و این دیدگاه جدید درباره طبیعت بشر
که یه توانایی مافوق بشری
برای تمرکز بهمون بده
و یه توانایی مافوق بشری برای اینکه توجه 
ما رو به سمتی جلب کنه که برامون اهمیت داره
و یه توانایی مافوق بشری برای گفتگو کردن
که لازمه‌ی دموکراسیه.
پیچیده‌ترین چالش‌های دنیا
فقط به توجه فردی ما نیاز ندارن.
نیازمند این هستن که توجهمون رو
در یک راستا با همدیگه هماهنگ کنیم.
تغییرات آب و هوایی
نیازمند اینه که خیلی از مردم
بتونن توجهشون رو به توانمندترین شکل ممکن
با همدیگه هماهنگ کنن.
تصور کنین یه توانایی مافوق بشر
برای انجام این کار بسازیم.


گاهی مهم‌ترین و پرفشارترین مشکلات جهان
اون چیزهایی فرضی نیستن که
ممکنه تو آینده به‌وجود بیاریم.
گاهی پرفشارترین مشکلات
اونایی هستن که بیخ گوشمون هستن،
چیزهایی که همین الان 
ذهن هزاران نفر رو هدایت می‌کنن.
به جای این‌که از موضوع 
واقعیت افزوده هیجان‌زده شیم
و واقعیت مجازی و این 
چیزهای باحالی که می‌تونن اتفاق بیفتن،
که مستعد همون رقابت سر جلب توجه ما هستن،
کاش می‌تونستیم 
رقابت سر جلب توجه رو تو چیزایی
که همین الان
تو جیب میلیاردها نفر هستن درست کنیم.
شاید جای هیجان‌زدگی از
هیجان‌انگیزترین برنامه‌های آموزشی تجملی،
بتونیم روشی که ذهن بچه‌هارو 
جوری دستکاری می‌کنه که
چپ و راست
پیام‌های توخالی بفرستن درست کنیم.


(تشویق حضار)


شاید به جای نگرانی
درباره‌ی آینده‌ای که توش
هوش مصنوعی به راحتی پیروز می‌شه
برای بیشینه کردن یه هدف خاص،
می‌تونستیم مشکل پیروزی هوش‌مصنوعی‌
که همین الان وجود داره رو حل کنیم،
همین خوراک‌های خبری که 
فقط می‌خوان به یه چیز برسن.
مثل این می‌مونه که به جای این‌که
دنبال مهاجرت به سیارات جدید باشیم،
به داد همینی که توش زندگی می‌کنیم برسیم.


(تشویق حضار)


حل این مشکل
زیرساخت ضروری حل مشکلات دیگر است.
هیچ چیز تو زندگی شما یا 
تو مشکلات مشترکمون نیست که
به توانایی‌مون برای معطوف کردن 
توجهمون به چیزهای با اهمیت مرتبط نباشه.
در پایان زندگی،
تنها چیزی که داریم زمان و توجه‌ ماست.
بهترین استفاده ما از زمان چیه؟


خیلی ممنون.


(تشویق حضار)


کریس اندرسن: تریستن، ازت ممنونم.
هی، یه دقیقه این بالا بمون.
اولاً ازت ممنونم.
می‌دونم خیلی دیر ازت خواستیم 
که این سخنرانی رو انجام بدی،
و هفته‌ی پر استرسی داشتی
که اینو راست و ریس کنی، خیلی ممنون.
بعضی از اونایی که شنیدن،
شاید بگن چیزی که ازش ناراضی هستی اعتیاده،
و همه‌ی کسانی‌که این کارها رو
می‌کنن، خوب براشون جالبه.
همه‌ی این تصمیمات طراحی
محتوای کاربری‌ رو ساخته 
که به طور شگفت‌انگیزی جذابه.
جهان در جذاب‌ترین حالت خودش قرار داره.
مشکلش چیه؟


تریستن هریس:
من فکر می‌کنم که خیلی جذابه.
یه دیدگاه اینه که
اگه شما فقط یوتیوب باشین، مثلا،
همیشه می‌خواین 
ویدیوی جذاب بعدی رو نشون بدین.
هی می‌خواین در زمینه‌ی پیشنهاد
ویدیوی بعدی بهتر و بهتر شین،
اما اگر هم بتونین 
بهترین ویدیو بعدی رو پیشنهاد کنین
که همه می‌خوان ببیننش،
خیلی بهتر و بهتر خواهد بود 
اگه شما رو گرفتار صفحه نمایش کنه.
پس چیزی که از این معادله جا افتاده
اینه که بفهمیم حد و مرزمون کجاست.
شما می‌خواین بدونین که یوتیوب
چیزی درباره، مثلا، خوابیدن هم می‌دونه.
مدیر اجرایی نت‌فلیکس اخیراً گفته،
«بزرگترین رقبای ما فیس‌بوک،
یوتیوب و خواب هستن!»
چیزی که باید بدونیم اینه که
معماری انسان محدوده
و ما حد و مرزها و
ابعاد مشخصی تو زندگی‌مون داریم
که می‌خوایم بهش احترام گذاشته بشه،
و فناوری می‌تونه به این جریان کمک کنه.


(تشویق حضار)


ک.ا: منظورم اینه که می‌تونی بگی که
بخشی از مشکل اینه که یه مدل
نپخته از طبیعت انسان داریم؟
خیلی از این مربوط به اولویت‌های بشره،
الگوریتم‌هایی که به دست 
آوردیم تا کار شگفت‌انگیز
بهینه‌سازی اولویت بشر رو انجام بدن،
ولی کدوم اولویت؟
اولویت چیزهایی که برامون اهمیت دارن
وقتی بهشون فکر می‌کنیم
در مقابل اولویت‌هایی که 
به طور غریزی روشون کلیک می‌کنیم.
اگه بتونیم اون تفاوت جزیی تو 
دیدگاه طبیعت بشر رو به کار ببریم
یه قدم به جلو محسوب می‌شه؟


ت.ه: کاملاً. منظورم اینه، فکر می‌کنم الان
جوریه که انگار فناوری فقط از اون 
بخش دوزیست مغز می‌خواد بهترین راهی رو
پیدا کنه که مجاب شین
کاری رو بدون انگیزه قبلی
با کوچکترین بخش زمانتون انجام بدین،
به جای این‌که تو زندگی ازتون بخواد
بهترین راه استفاده از زما‌‌‌ن‌تون چیه؟
کامل‌ترین گاه‌نمای شما 
که شامل یه چیز خیلی جدیدتره،
زمانیه که شما روز قبل به درستی 
صرف حضور در TED کردین؟


ک.ا: پس اینطور که فیس‌بوک و گوگل
و بقیه‌شون اولش بهمون می‌گفتن،
«آهای، می‌خوای برای بخش
بازتابی مغزت بهینه بشیم یا
بخش دوزیست مغزت؟ خودت انتخاب کن.»


ت.ه: آره. اینم یه راهشه. بله.


ک.ا: تو گفتی قابلیت متقاعد سازی، 
این برام لغت جالبیه
چون به نظر من دو نوع 
قابلیت متقاعد سازی داریم.
یه متقاعد سازی که الان داریم انجامش می‌دیم
متشکل از منطق و تفکر و مباحثه است،
ولی تو تقریباً درباره نوع دیگری
صحبت می‌کنی،
نوع شهودی‌تری از متقاعد سازی،
متقاعد شدن بدون این‌که 
حتی بدونی داری فکر می‌کنی.


ت.ه: دقیقاً. دلیل این‌که
این مشکل اینقدر برام مهمه اینه که
من تو آزمایشگاه فناوری متقاعد کننده
تو استنفورد درس خوندم
که دقیقاً همین فنون
رو به ملت آموزش می‌داد.
اونجا کنفرانس‌ها و کارگاه‌هایی 
هستن که همه‌ی راه‌های پنهان
جلب توجه مردم 
و هدایت زندگی اونا رو آموزش میدن.
و چون که خیلی از آدم‌ها
نمی‌دونن که چنین چیزی وجود داره
این گفتگو اهمیت بسیار زیادی داره.


ک.ا: تریستن، من و تو، هردوی ما
آدم‌های زیادی از این شرکت‌ها رو می‌شناسیم.
خیلی‌هاشون الان تو این سالن هستن،
تو رو نمی‌دونم، 
ولی تجربه‌ای که من ازشون دارم
اینه که نیت خوب کم ندارن.
مردم دنیای بهتری می‌خوان.
واقعاً اینطوریه — واقعاً می‌خوانش.
و فکر نمی‌کنم منظورت این باشه
که این آدم‌ها اهریمنی هستن.
یه سامانه‌ای وجود داره که 
این پیامدهای غیرعمدی توشه
و کاملا از دست ما خارج شده —


ت.ه: این رقابت سر جلب توجه.
یه رقابت بنیادی 
تا انتهای جایی که جلب توجه کنین،
و خیلی هم شدیده.
تنها راه بیشتر کردنش
اینه که بیشتر وارد ساقه‌ی مغز بشیم،
عصبانیت بیشتره،
هیجانات بیشتره،
وارد شدن بیشتر به مغز دوزیستی ما.


ک.ا: ازت ممنونم که بهمون
کمک کردی کمی در این باره عاقل‌تر شیم.


تریستن هریس، ممنون.
ت.ه: خیلی ممنونم.


(تشویق حضار)

