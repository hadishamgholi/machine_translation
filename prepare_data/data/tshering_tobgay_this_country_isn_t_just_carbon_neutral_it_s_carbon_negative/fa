
چنانچه کنجکاو هستید ،
نه، من لباس رسمی نپوشیده ام،
و نه، نمی گویم که چه لباسی
زیر (این جامه) پوشیده ام.


(خنده حضار)


این یک گو (gho) است.
این لباس ملی من است.
این سبکی است که
تمام مردان در بوتان لباس می‌پوشند.
این سبکی است که زنهایمان لباس می‌پوشند.
مانند زنهایمان،
ما مردان می‌توانیم 
رنگهای بسیار روشن بپوشیم،
اما برخلاف زنهایمان،
ما می‌توانیم پاهایمان را نشان می‌دهیم.


(خنده حضار)


لباس ملی ما منحصر بفرد است،
اما این تنها چیزی نیست
که در مورد کشور من منحصر بفرد است،
پیمان ما برای کربن خنثی ماندن
هم منحصر بفرد می‌باشد؛
و این چیزیست که امروز میل دارم
در موردش صحبت کنم،
وعده ما برای کربن خنثی ماندن


اما قبل از این کار،
می بایست زمینه را برای شما مهیا کنم.
باید داستانی را برای شما بگویم.


بوتان کشور کوچکی در (مجاورت 
کوه‌های) هیمالیا است.
ما "سرزمین شادکامی" نامیده شده ایم،
حتی آخرین "سرزمین شادکامی".
اما بگذارید بدون مقدمه بگویم،
ما "سرزمین شادکامی" نیستیم.
کشور من یک صومعه بزرگ
پر از راهبان بی غم نیست.


(خنده حضار)


واقعیت این است که
ما فقط ۷۰۰٫۰۰۰ نفریم
(که) بین دو تا از پر جمعیت ترین
کشورهای جهان گیر کرده ایم،
چین و هند.
واقعیت این است که ما یک
کشور کوچک توسعه نیافته ایم
که حداکثر کوشش خود را می کنیم 
تا از بین نرویم.
اما وضعیت ما خوبه.
ما دوام می آوریم.
در حقیقت، ما رشد می‌کنیم،
و دلیل اینکه ما شکوفا می‌شویم این است که
خداوند به ما
پادشاهانی فوق العاده عنایت فرموده.
پادشاهان روشنفکر ما 
بصورتی خستگی ناپذیر کار کرده اند
تا کشورمان را توسعه بدهند،
رشد اقتصادی را بادقت به تعادل برسانند با
توسعه اجتماعی،
پایداری زیست محیطی
و صیانت فرهنگی،
تماما در چارچوب حکومت خوب.
ما این را رویکرد همه جانبه
به توسعه می‌نامیم
"خوشبختی ناخالص ملی"،
یا GNH
در دهۀ ۱۹۷۰،
چهارمین پادشاه ما اعلام کرد که برای بوتان
خوشبختی ناخالص ملی مهمتراز
تولید ناخالص ملی است.


(تشویق حضار)


از آن هنگام،
تمامی پیشرفت‌ها در بوتان 
در راستای GNH بوده است،
یک چشم انداز پیشگام
که هدف آن بهبود شادی
و رفاه مردم ما می‌باشد.


اما گفتنش از انجامش ساده تر است.
به ویژه هنگامی که شما در زمرۀ یکی
از کوچکترین اقتصادها در جهان هستید.
کل تولید ناخالص داخلی ما کمتر از
از دو میلیارد دلار است.
می دانم که بعضی از شماها اینجا
بیشتر می ارزید،



(خنده حضار)


به تنهایی
در مقایسه با کل اقتصاد کشور من.


بنابراین اقتصاد ما کوچک است،
اما اینجاست که جالب می‌شود:
آموزش و پرورش به طور کامل رایگان است.
تمامی شهروندان تضمین شده اند که
آموزش مدرسه ای رایگان داشته باشند،
و آنهایی که سخت کارند
آموزش دانشگاهی رایگان دریافت می‌کنند.
بهداشت و درمان نیز به طور کامل رایگان است.
مشاوره پزشکی،
درمان پزشکی، داروها،
همه توسط دولت ارائه می‌شوند.
ما موفق به انجام این کار می‌شویم
به این دلیل که از منابع محدود خود
بسیار با دقت استفاده می‌کنیم،
و چون به هدف اصلی GNH
وفادار می‌مانیم،
که عبارتست از
توسعۀ همراه با ارزشها.
اقتصاد ما کوچک است،
و می بایست آنرا تقویت کنیم.
رشد اقتصادی مهم است،
اما آن رشد اقتصادی نباید از
تضعیف فرهنگ منحصربفردمان،
یا از محیط زیست بکر مان ناشی شود.


امروزه فرهنگ ما شکوفا می‌شود.
ما همچنان معماری
و هنرمان را گرامی می‌داریم،
غذا و جشنواره ها،
راهبان و صومعه ها،
و بله، لباس ملی مان را
هم گرامی می‌داریم .
این است که من می توانم "گو"ی خود را
با افتخار به تن کنم.
یک واقعیت سرگرم کننده:
شما به بزرگترین جیب جهان نگاه می کنید.
(خنده حضار)


از اینجا شروع می‌شود،
دور کمر می‌پیچد،
و از این تو بیرون می آید.
در این جیب
همه جور کالای شخصی قرار می دهیم
ازتلفن و کیف پول
تا آی پد، پوشه های اداری و کتاب.


(خنده حضار)


(تشویق حضار)


اما گاهی اوقات
گاهی اوقات حتی محموله‌ای با ارزش.
(ابراز احساسات حضار)


خُب فرهنگ ما در حال شکوفایی است
همین طور هم محیط زیست ما.
۷۲ درصد کشور من
تحت پوشش جنگلی است.
قانون اساسی ما تصریح می کند
که حداقل ۶۰ درصد
از کل زمینهای بوتان
باید تحت پوشش جنگلی باقی بمانند
برای همیشه.


(تشویق حضار)


قانون اساسی ما،
این قانون اساسی،
پوشش جنگلی را به ما تحمیل می‌کند.
در ضمن، پادشاه ما 
این قانون اساسی را استفاده کرد
تا دموکراسی را به ما تحمیل کند.
ببینید، ما مردم
دموکراسی نمی‌خواستیم.
ما آنرا درخواست نکرده بودیم،
آنرا مطالبه نکرده بودیم،
وقطعا تلاشی برای آن نکردیم.
در عوض، پادشاه ما
دموکراسی را به ما تحمیل کرد
با اصرار در درج آن در قانون اساسی.
اما او فراتر رفت.
او موادی را در قانون اساسی منظور کرد
که مردم را قادر به
استیضاح پادشاه خود می‌کند،
و موادی را در قانون اساسی ما قرار داد
که تمامی پادشاهان ما را ملزم به بازنشستگی
در سن ۶۵ سالگی می کند.


(تشویق حضار)


در حقیقت، ما هم اکنون پادشاهی
در دوران بازنشستگی داریم.
پادشاه قبلی ما، کبیر چهارم،
۱۰ سال پیش بازنسشته شد
در اوج محبوبیت اش.
در آن زمان او فقط ۵۱ سال داشت.


خُب،
همانطور که می گفتم
۷۲ درصد از کشور ما
تحت پوشش جنگلی است،
و تمام آن جنگل‌ها بکر هستند.
به همین دلیل ما یکی از معدود
تنوع زیستی های جامع باقیمانده 
در جهان هستیم،
و به همین علت ما
یک کشور کربن خنثی هستیم.
در جهانی که با تغییر آب و هوایی
تهدید می شود،
ما یک کشور کربن خنثی هستیم.


ظاهرا این خیلی مهم است.
از میان ۲۰۰ کشور گوناگون در جهان
امروزه
به نظر می‌رسد فقط ما هستیم
که کربن خنثی هستیم.
در واقع، این کاملا دقیق نیست.
بوتان کربن خنثی نیست.
بوتان کربن منفی است.
کل کشور ما ۲/۲ میلیون تن
دی اکسید کربن تولید می کند،
اما جنگلهای ما،
سه برابر این مقدار را تجزیه می کنند.

در نتیجه، ما یک چاه‌های کربن خالص هستیم
برای بیش از چهار میلیون تن
دی اکسید کربن در هر سال.
اما این تمام داستان نیست.


(تشویق حضار)


ما بیشتر برق تجدید پذیری که
از رودخانه‌های با جریان تند مان
تولید می کنیم را صادر می‌نماییم.
پس امروزه، انرژی پاکی که ما صادر می‌کنیم
از نشرحدود شش میلیون تن دی اکسید کربن
در مجاورت ما جلوگیری می‌کند.
تا سال ۲۰۲۰، ما به اندازه کافی
الکتریسیته صادر خواهیم کرد
تا از نشر ۱۷ میلیون تن دی اکسید کربن
جلوگیری شود.
و اگر ما فقط نیمی از پتانسیل 
برق آبی خود را مهار می‌کردیم،
و این دقیقا همان چیزیست که
روی آن کار می کنیم،
انرژی پاک و سبزی که صادر می‌کردیم
از نشر چیزی در حدود ۵۰ میلیون تن دی اکسید 
کربن در هر سال جلوگیری می کرد.
این بیشتر از تمام دی اکسید کربنی است
که کل شهرنیویورک در یک سال تولید می کند.


بنابراین داخل کشورمان،
ما یک کاهنده کربن هستیم.
و در خارج،
ما نشر کربن را کاهش می دهیم.
و این مساله مهمی است.
بینید، جهان در حال گرم شدن است،
و تغییر آب و هوایی یک واقعیت است.
تغییر آب و هوایی کشور من را
تحت تاثیر قرار می دهد.
یخچال های طبیعی ما در حال ذوب شدن هستند،
سیل ها و رانشهای زمینی
را موجب می شوند،
که به نوبه خود باعث فاجعه
و تخریب گسترده در کشور ما می شوند.
من اخیرا در این دریاچه بوده ام.
خیره کننده است.
۱۰ سال پیش اینگونه بود،
و ۲۰ سال پیش اینگونه بود.
فقط ۲۰ سال پیش، این دریاچه وجود نداشت.
یک یخچال طبیعی جامد بود.
چند سال پیش ، یک دریاچه مشابه
آب بندهای خود را شکست
و ویرانی عظیمی
در دره های پیشرو بوجود آورد.
آن تخزیب توسط (تنها) یک یخچال طبیعی
بوجود آمده بود،
ما ۲۷۰۰ تا از اینها داریم
که باید با آنها دست و پنجه نرم کنیم.
نکته این است:
کشور من و مردم من کاری نکرده اند
که در گرمایش جهانی مؤثر باشند،
اما همین حالا هم ما 
فشار عواقب آنرا تحمل می کنیم.
و برای یک کشور کوچک و فقیر،
که محصور در خشکی و کوهستانی است،
بسیار دشوار است.
اما ما نمی خواهیم دست روی دست بگذاریم
و کاری نکینم.
ما با تغییرات آب و هوایی
مبارزه می کنیم.
به همین علت ما عهد کرده ایم که
کربن خنثی باقی بمانیم.


اولین بار در سال ۲۰۰۹
این عهد را بستیم،
در کنفرانس COP15
در کپنهاگ.
اما کسی توجه نکرد.
دولت‌ها آنقدر مشغول بحث با یکدیگر
و سرزنش یکدیگر برای ایجاد
تغییرات آب و هوایی بودند
که وقتی یک کشور کوچک،
دستش را بلند کرد و اعلام کرد:
"ما قول می دهیم که برای همیشه کربن خنثی
باقی بمانیم"
کسی ما را نشنید.
کسی اهمیت نداد.


دسامبر گذشته در پاریس،
در کنفرانس COP21،
ما عهد خود را تکرار کردیم
تا کربن خنثی بمانیم
برای همه زمانهای آینده.
این دفعه، ما شنیده شدیم.
متوجه شدیم که همه اهمیت دادند.
چیزی که در پاریس متفاوت بود این بود که
دولت‌ها دور هم جمع شدند
تا واقعیتهای تغییر آب و هوایی
را قبول کنند،
و مایل به گرد هم آیی، عمل و کار
با یکدیگر بودند.
تمام کشورها، از بسیار کوچک
تا بسیار بزرگ،
متعهد شدند که انتشار
گازهای گلخانه ای را کاهش دهند.
کنوانسیون سازمان ملل در مورد 
تغییرات آب و هوایی بیان می کند که
اگراین به اصطلاح تعهدات درنظر گرفته شده
محترم شمرده شوند،
ما ۲ درجه سانتیگراد به مهار گرمایش جهانی
نزدیکتر خواهیم بود.


ضمنا،
من از سازماندهندگان TED
در اینجا خواست کرده ام
که درجه حرارت را در اینجا
۲ درجه افزایش دهند،
پس اگر بعضی از شما بیشتر از حد معمول
احساس گرما می کنید
می دونیم مقصر کیست.


بسیار مهم است که همۀ ما
تعهدات خود را محترم بشماریم.
تا آنجا که به بوتان مربوط می شود،
ما به عهد خود وفا خواهیم کرد
تا کربن خنثی باقی بمانیم.
برخی از روشهایی که این کار
را می کنیم اینها هستند:
برق رایگان در اختیار 
کشاورزان روستایی خود قرار می دهیم.
ایده این است که با برق رایگان، آنها
دیگر مجبور به استفاده از هیزم نخواهند بود
تا غذایشان را طبخ کنند.
در حمل و نقل پایدار سرمایه گذاری می کنیم
و برای خرید خودروهای الکتریکی
یارانه پرداخت می کنیم.
بطور مشابه، برای بهای لامپ های LED 
هم یارانه می دهیم،
و کل دولت ما می کوشد
سیستم بدون کاغذ داشته باشد.
ما کل کشور خود را تحت برنامه ملی
"بوتان پاک" پاکسازی می‌کنیم،
و درسرتاسر کشورمان درخت می‌کاریم
تحت برنامه "بوتان سبز"،
یک برنامه ملی دیگر.


اما این مناطق حفاظت شده ما هستند
که در مرکز سیاست کربن خنثی ما قرار دارند.
مناطق حفاظت شده ما چاه‌ها کربنی ما هستند.
آنها شش های ما می باشند.
امروز بیش از نیمی از کشور ما
حفاظت شده است،
بصورت پارک های ملی،
پارک های طبیعی
و پناهگاههای حیات وحش.
اما قشنگی (این طرح) این است که
ما تمام اینها را به یکدیگر متصل کرده ایم
با استفاده از یک شبکه کریدورهای بیولوژیکی.
حال این بدان معنی است
که حیوانات ما آزاد هستند
در سراسر کشور مان بگردند.
این ببر را بعنوان مثال درنظر بگیرید،
او 250 متر بالاتر از سطح دریا دیده شده بود
در جنگلهای گرم حاره ای،
دو سال بعد، همین ببر
در حدود ۴۰۰۰ متری دیده شد،
در کوه های سرد آلپ ما.
این شگفت انگیز نیست؟


(تشویق حضار)


می بایست همین جوری حفظش کنیم.
باید پارک هایمان را عالی نگه داریم.
بنابراین هرسال منابعی را اختصاص میدهیم
برای جلوگیری از صید غیر مجاز، شکار،
استخراج معدن و آلودگی در پارک‌هایمان
و منابعی را برای کمک به جوامعی که در آن
پارک‌ها زندگی می کننداختصاص میدهیم ،
تا جنگل‌هایشان را مدیریت کنند،
با تغییرات آب و هوایی انطباق یابند،
و بهتر زندگی کنند در حالی که به زندگی
هماهنگی با مادر طبیعت ادامه می دهند.


اما این کار پر هزینه است.
ظرف چند سال آینده اقتصاد کوچک ما 
منابع (لازم) را نخواهد داشت
تا تمام هزینه های ضروری برای
حفاظت محیط زیست مان را پوشش دهد.
در واقع، وقتی محاسبه می کنیم.
به نظر می رسد که حداقل ۱۵ سال
برای ما طول خواهد کشید
قبل از اینکه بتوانیم تمام تلاشهای حفاظتی 
خود را بطور کامل تامین مالی کنیم.
اما نه بوتان
و نه جهان
توان ۱۵ سال به عقب برگشتن را ندارد.


به همین دلیل اعلیحضرت پادشاه
برنامه "بوتان برای زندگی" را آغاز کرد.
"بوتان برای زندگی" زمانی که احتیاج
داریم را به ما می‌دهد.
به ما فرصت نفس کشیدن می‌دهد.
این برنامه اساسا یک
مکانیزم تامین مالی است
برای نگهداری پارک‌هایمان،
برای حفاظت از پارک‌هایمان،
تا زمانی که دولت ما بتواند کاملا
مسؤلیت را بعهده بگیرد.
ایده این است که یک وجه گذارجمع آوری شود
از افراد خیر،
شرکت ها و موسسات،
اما معامله زمانی انجام می شود که
شرایط از پیش تعیین شده برآورده شوند
و تمام وجوه تحویل شده باشند.
بنابراین "چندگانگی طرفین قرارداد
و یگانگی بستن قرارداد" را خواهیم داشت:
ایده ای که از وال استریت وام گرفتیم.
این بدان معناست که افراد خیر
می توانند متعهد شوند بدون نگرانی از
اینکه یک طرح کم بودجه را 
حمایت کرده باشند.
چیزی شبیه پروژهٔ Kickstarter است،
فقط با یک افق ۱۵ ساله
و میلیونها تن دی اکسید کربن در معامله.
همینکه معامله انجام شد،
ما از بودجه گذار برای حفاظت
پارک‌هایمان استفاده می کنیم،
تا به دولتمان زمان برای افزایش
تدریجی بودجه خودمان
تا پایان دوره ۱۵ ساله بدهیم.
بعد از آن، دولت ما بودجه کامل را 
برای همیشه تضمین می کند.


ما تقریبا در آن مرحله هستیم.
انتظار داریم که توافق را
تا آخر امسال انجام دهیم.
طبیعتا، من بسیار هیجان زده هستم.


(تشویق حضار)


صندوق جهانی حیات وحش
شریک اصلی ما در این سفر است،
و من می خواهم از آنها 
قدردانی بکنم،
برای کار ممتازی که آنها
در بوتان انجام می دهند
و در سرتاسر جهان


(تشویق حضار)


وای! اینجا داره گرم میشه.


من از شما سپاسگزارم برای
گوش دادن به داستان ما،
داستانی درباره اینکه چگونه ما عهد خود را
بر کربن خنثی ماندن حفظ می‌کنیم.
داستانی درباره اینکه چگونه ما کشور خود را
بکر نگه می‌داریم،
برای خودمان، برای کودکانمان،
برای کودکان شما و برای جهان.
اما ما اینجا جمع نشده ایم که
داستان بگوییم، درسته؟
ما اینجاییم تا با هم رؤیا بسازیم.
بنابراین در انتها، مایلم رؤیای دیگری
که دارم را درمیان بگذارم.
چه می شد اگر می توانستیم 
بسیج کنیم رهبری و منابع مان را،
و نفوذ و علاقه مان را
تا ایدۀ "بوتان برای زندگی" را 
در کشورهای دیگر اجرا کنیم
طوری که آن کشورها هم
بتوانند مناطق حفاظت شده شان را
برای همیشه محافظت کنند.
هر چه نباشد، بسیاری از کشورهای
دیگر وجود دارند که
با مشکلات مشابهی که ما با آنها روبرو
هستیم مواجهند.
آنها هم منابع طبیعی دارند
که می تواند کمک کند به
پیروزی جنگ جهانی برای پایداری.
فقط ممکن است آنها در حال حاضرتوانایی
سرمایه گذاری بر روی آنها را نداشته باشند.
بنابراین چه می شود اگرما
"زمین برای زندگی" را راه اندازی کنیم.
یک صندوق جهانی، برای شروع
"بوتان برای زندگی" در سراسر جهان؟
من از شما دعوت می کنم که به من کمک کنید
تا این رؤیا را ورای مرزهایمان ببریم
برای تمام کسانی که به آیندۀ سیارۀ ما
اهمیت می دهند.
هر چه نباشد، 
ما اینجاییم تا با هم رؤیا بسازیم،
تا با هم کار کنیم،
تا با هم با تغییرات آب و هوایی بجنگیم،
تا با هم از سیاره مان محافظت کنیم.
چون حقیقت این است که
ما با هم در این کارزار هستیم.
بعضی از ما ممکن است متفاوت لباس بپوشیم،
اما ما با هم در این کارزار هستیم.


خیلی متشکرم.
و kadrin chhe la.
متشکرم.


متشکرم، متشکرم، متشکرم.

