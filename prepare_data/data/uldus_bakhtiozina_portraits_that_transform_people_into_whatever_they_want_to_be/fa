
اغلب از من پرسیده می‌شود
که چرا فعالیت هنری انجام می‌دهم؟
قصد دارم با عکاسی هنری، چه چیزی بگویم؟
و این کار چه استفاده‌ای دارد؟
گاهی به این فکر می‌کنم
که واقعاً چگونه می‌توان
تأثیر هنر را اندازه گرفت
همانطور که این کار را در پزشکی
یا فناوری انجام می‌دهیم،
که بتوانیم نتایج را ببینیم
و آن را محاسبه کنیم.
آن وقت دیگر می‌توانم
هنرم را به مادرم توضیح دهم
با اعداد واقعی.
اما هنر من فاصله زیادی از معیارها دارد،
و علاوه بر آن، عکاسی من به نمایش
موضوع فرار از واقعیات می‌پردازد.
تئوری من این است که همه ما
زمان‌هایی برای فرار تلاش می‌کنیم
تا واقعیت خود را تحلیل کرده،
[و در نهایت] آن را بپذیریم یا تغییر دهیم.
کار من مربوط به زندگی روزمره نیست،
و من یک عکاس مستند
به شکل منطقی نیستم.
ولی من یک عکاس مستند
از با مفهومی دیگر هستم.
من رویاها را مستند می‌کنم.
کار من مربوط به زندگی روزمره‌ای است
که به شکلی که من آن را تصور می‌کنم،
می‌توانست وجود داشته باشد.
من یک خیال‌پرداز هستم، اما همزمان
عاشق چیز‌های معتبر هستم
و با ذات درونی‌مان سر و کار دارم،
که هیچ‌وقت نمی‌خواهم از آن فرار کنم.
من به شخصیت‌های پیچیده عشق می‌ورزم،
و زندگی واقعی الهام‌بخش من
برای خلق تصاویر هستند.
زندگی واقعی الهام‌بخش فرار ما است،
و گاهی خیلی به این فرار نیاز داریم.
من باور دارم قهرمان‌ها
به سادگی خلق نشده‌اند،
و من افرادی را برای کار انتخاب می‌کنم
که بازمانده هستند
و با زندگی روزمره مواجه هستند
که همیشه رنگی نیست،
مردمی که به سمت یک زندگی بهتر در حرکتند،
و با شرایط زندگی مبارزه می‌کنند.
چرا من چنین مردمی را
به عنوان مدل انتخاب می‌کنم؟
چون خودم در چنین موقعیتی بوده‌ام،
زمانی که مجبور بودم یاد بگیرم
چگونه در زندگی واقعی دوام بیاورم.
من دانشجویی بودم که خارج از کشورم
در لندن زندگی می‌کردم.
همزمان در دو جا به عنوان
پیشخدمت کار می‌کردم.
واضح است که این شغل رویاهایم نبود،
اما تصمیم به بازی گرفتم
که در آن تصور می‌کردم در حال
نقش بازی کردن در یک فیلم هستم،
و در آن فیلم من یک پیشخدمت هستم،
و باید این نقش را عالی بازی کنم.
من عادت داشتم مو و ابروهایم
را رنگ کرده و قرمز کنم.
مدل موهایم را به فر تغییر دادم،
وزن کم کردم
و باور کردم
که تنها یک کاراکتر در یک فیلم هستم.
این برای همیشه نیست،
همه‌اش فقط موقتی است.
این کار خیلی به من کمک کرد.
به من انگیزه داد که زندگی‌ام را تغییر دهم
و زمان‌های سخت را مثل یک بازی سپری کنم.
حالا، به عنوان یک هنرمند،
زندگی‌های متفاوتی را
برای مدل‌هایم خلق می‌کنم
تا برایشان تجربه‌ای از تبدیل شدن
به شخص دیگری در واقعیت فراهم کنم.
در طول فرآیند عکاسی،
تمام مدل‌هایم مثل بازیگران
فیلم‌های صامت می‌شوند.
زمانی از آن‌ها عکس گرفته می‌شود
که باور می‌کنند کاملاً شخص دیگری هستند.
برای خلق یک واقعیت جدید به صورت کامل،
من به صورت فیزیکی تمام
جزئیات را در کارم ایجاد می‌کنم،
گاهی اوقات از لباس تا صحنه.
چون من به صورت آنالوگ عکاسی می‌کنم،
و هیچ دستکاری دیجیتالی
در عکس‌هایم انجام نمی‌دهم،
من نیاز دارم که همه‌چیز در واقعیت رخ دهد،
با وجود این که امروزه،
تقریباً همه چیز را می‌توان
به صورت دیجیتال خلق کرد.
من آن مسیر را دوست ندارم.
حتی اگر به کمال برسد،
من زیبایی را در اعتبارِ خلق کردن می‌بینم،
و این کار بدون نقص امکان‌پذیر نیست.
یک عکس دستکاری‌شده به صورت دیجیتال
برای من واقعیت ندارد.
هیچ چیز را به صورت واقعی ثبت نمی‌کند.
تجربه نشده است، هیجان‌انگیز نیست.
مثل این است که به جای رفتن به سفر،
به عکس‌های سفر فرد دیگری نگاه کنید.
چیزی که من آن را خیلی هیجان‌انگیز می‌یابم،
توانایی تبدیل کردن رویای افراد برای تبدیل
شدن به شخص دیگری، به واقعیت است.
این مثل دارویی است
که من را به کار کردن تشویق می‌کند،
حتی بدون معیار.
یکی از مدل‌های من
همیشه این رویا را داشت
که یک جنگجو باشد،
اما به دلیل مشکلات سلامتی،
قادر به ورزش کردن نبود.
شش ماه پیش، به دلیل بیماری قلبی
در سن ۲۲ سالگی از دنیا رفت.
اما دو روز قبل از مرگش،
تصویری که ماه‌ها بر روی آن کار کرده بودیم
از او به عنوان جنگجویی که
آرزوی تبدیل شدن به آن را داشت
توسط مجله وُگ در یک نمایشگاه
بزرگ در میلان منتشر شد.
تمام زندگی‌اش مربوط به
غلبه [بر بیماری] بود.
پیش از آن که بمیرد، می‌دانست
که هزاران نفر تصویر او را
در سرزمین فرار از واقعیت دیدند
و او را به عنوان یک جنگجوی
شجاع و نترس باور کردند.
من، در کارم مردم را به یک بازی دعوت می‌کنم
مثل بازی‌هایی که در بچگی انجام می‌دادیم،
زمانی که وانمود می‌کردیم شخص دیگری هستیم
و این کار ما را بسیار خوشحال می‌کرد.
از نظر من، این کار برای
بزرگسالان هم مهم است.
ما به این دگرگونی‌ها نیاز داریم
به پذیرش آنها به عنوان هنر.
این کار به ما احساسی واقعی
از مهم و قدرتمند بودن می‌دهد
برای تأثیرگذاری بر واقعیت خودمان.
من این را از تجربه شخصی خودم فهمیده‌ام.
من نسخه‌های بسیار زیادی از خودم داشته‌ام
در پرتره‌هایی که از خودم گرفته‌ام
که در آنها شخصیت‌های متفاوتی بوده‌ام.
شخص دیگری بودن در سرزمین فرار از واقعیت
دقیقاً به ما اعدادی
قابل اندازه‌گیری نمی‌دهد،
اما مثل یک جادوی گم شده است
که وجود دارد اما نمی‌توان
آن را اندازه گرفت.
در هنر قدرت خاصی برای تغییر
و از میان برداشتن
محدودیت‌هایمان وجود دارد.
هنر چیزی خلق می‌کند که من آن را
زندگی ظاهرشده از جادو می‌نامم،
که به زندگی ما کمک می‌کند
و به ما این انگیزه و الهام را می‌دهد
که خودمان را بدون معیارها
یا محاسبات بیان کنیم.
سپاسگزارم.
(تشویق)

