
عصر بخیر.
اسمم الدوزه.
من یه فوتو-بیسد آرتیست (هنر کار با عکس PBA) از روسیه هستم.
کارم رو شش سال قبل با عکسهای
کنایه آمیز از خودم شروع کردم
هدفم بزرگ کردن خیلی از کلیشه های موجود درباره
ملیت، جنسیت،
و مسائل اجتماعی بود—
[" من روسم. با جاسازی مواد، اسلحه، پورن کودکان سر و کار دارم." "ودکا= آب. عاشق ودکام!"] (خنده)—
از عکاسی بعنوان ابزاری برای فرستادن پیام استفاده می کنم.
["با من ازدواج کن، ویزا لازم دارم."]


امروز، هنوز جلوی دوربین دارم اجرا میکنم
و تلاش می کنم مثل زن شگف انگیز (قهرمان داستانهای کُمیک) شجاع باشم.
تمرکزم روی پیامهای پرمعنی متعادل کننده است،
با زیبایی شناسی، زیبایی، ترکیب، کمی کنایه و هنر دست.


قصد دارم امروز درباره پروژه ام بگم،
که عاشقانه های ناامید نام داره.
اونا دست ساخته های من یا نقاشی هایی
از انجمن برادری پیشارافائلی انگلیس
اواسط قرن نوزده هستند.
نقاشی رو بر میدارم
و بهش مفهوم امروزی و تازه ای میدم
درباره مسائلی که من رو در روسیه
احاطه کرده، حرف می زنم
با عکس گرفتن از آدمهایی که مدل نیستند
اما داستان جالبی دارند.


این پسر رقصنده حرفه ای هست،
تنها با ۱۲ سال سن،
اما در سن مدرسه راهنمایی، موضوع کلاسهای رقصش رو پنهان میکنه
و نقاب وحشیگری به چهره میزنه،
تلاش می کنه همپای بقیه همکلاسیهاش بشه
مثل یه «استورم تروپر» (شخصیتی در جنگ ستارگان) فاقد شخصیت فردیه.
اما این پسر اهداف و رویاهای خودش رو داره
اما برای این که تو جامعه پذیرفته شه اونها رو مخفی می کنه،
چون متفاوت بودن آسون نیست،
مخصوصا در روسیه.
پرتره بعدی معنی استعاره آمیزی داره.


و این نیکیتاست،
نگهبان امنیتی یک بار در
سن پترزبورگ.
دوست داره بگه که، «وقتی عصبانی باشم، از من خوشت نمیاد.»
نقل قولی از شخصیت فیلم هالک،
ولی هیچوقت اونو عصبانی ندیدم.
او چهره رومانتیک و حساسش رو پنهان می کنه
چون در روسیه بین مردا
رومانتیک بودن خوب نیست،
اما خوبه که دورتو زنها بگیرن و
مثل هالک خشمگین بنظر برسی.
(خنده)
گاهی تو پروژه ام،


نقاشی رو بر میدارم
و معنی تازه
و فریبندگی تازه ای بهش میدم.
گاهی، ویژگیهای چهره رو مقایسه کرده
و با کلمات بازی می کنم:
طعنه، مرد آهنی، مرد اطو کننده. [بازی با کلمات و معنی آنها]
(خنده)


با کار دست،
مسائل اجتماعی رو
که در روسیه منو احاطه کرده بیان می کنم.
حقیقت جالبی درباره ازدواج در روسیه هست،
بیشتر دخترهای ۱۸-۱۹ ساله الان دیگه
آمادگیش رو دارند و درباره ازدواج رؤیاپردازی می کنند.
از بچگی به ما یاد میدن که
ازدواج موفق یعنی زندگی موفق،
در نتیجه اکثر دخترها یکجورایی در نبرد
پیدا کردن شوهر خوب هستند.
و من چی؟


من ۲۷ سالمه.
برای جامعه روس، پیردختر محسوب میشم
و امیدی به ازدواج کردنم نیست.
برای همینه که من رو با نقاب جنگاور مکزیکی
در باغچه خودم و در لباس عروسی اینطور ناامید می بینید.
اما خاطرتون باشه که کنایه کلید شماست،
و راستش به دخترها انگیزه میده
تا برای اهداف و رویاهاشون مبارزه کنند،
و کلیشه ها رو تغییر بدن.
شجاع باشید. طعنه بزنید— جواب میده.
شوخ باشید و کمی جادو کنید.


(تشویق)

