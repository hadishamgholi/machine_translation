
من اُرسِس وِرلی هستم, من می خوام امروز با شما در باره ی
پروژه ام، "مرتب کردن هنر" صحبت کنم
اوّل از همه — تا اینجا سؤالی هست؟
اوّل باید بگم که من مال این طرف ها نیستم
من از یک محیط فرهنگی کاملاً متفاوت آمده ام که احتمالاً شما متوجه شده اید؟
اوّل اینکه کراوات زده ام و دوم اینکه یک کم دستپاچه شده ام
چون دارم به یک زبان خارجی صحبت می کنم
و بایستی از پیش بابت اشتباه های احتمالی عذر خواهی کنم
چونکه من سویسی هستم, امیدوارم شما فکر نکنید که من دارم
به آلمانی سویسی صحبت می کنم
وقتی سویسی ها بخوان به آمریکایی حرف بزنن اینطوری از آب در می آید
اما نگران نباشید، من مشکلی با انگلیسی ندارم
منظورم اینکه این مشکل من نیست، این دست آخر زبان شماست
(خنده ی حضار)
من خوبم . بعد از این برنامه ی TED من برمی گردم سویس
و شما مجبورید همیشه اینطور صحبت کنید
(خنده ی حضار)


از من خواسته شده بود که از روی کتابم بخونم
که چنانکه می بینید عنوانش هست - مرتب کردن هنر
این کتاب تا حد زیادی تصویریه
و خیلی سریع میشه خوندش
اما از اونجاییکه من در TED هستم
تصمیم گرفتم برای حفظ روح TED صحبت رو با نشون دادن چند اسلاید پیش ببرم
لطفاً دست به دست کنید...
(خنده ی حضار)
راستش من چند تصویر بزرگ شده هم آماده کرده ام —- حتی بهتر


خوب "مرتب کردن هنر" که بایستی بگم عبارت نسبتاً جدیدیه
و شما با اون آشنایی قبلی ندارید
این سرگرمی طی چند سال اخیر بد جوری منو به خودش مشغول کرده
همه چیز با این اثر نقاش آمریکای "رونلد بیچلر" شروع شد
این تابلو روی دیوار خونه ام بود و من مجبور بودم هر روز نگاهش کنم
بعد از مدتی دیگه نتونستم
این درهم ریختگی رو تحمل کنم
بله، تا اندازه ای دلم برای این مرد سوخت
خودش هم به نظر می رسید دیگه از دیدن اینهمه بی نظمی
در بین اون مربع های قرمز بیچاره شده بود
به این دلیل تصمیم گرفتم کمکش کنم
به این صورت که اون مربع ها رو به این صورت روی هم چیدمشون
(خنده ی حضار)
حالا فکر کنم اون کمتر درمونده به نظر برسه
عالی بود. با این تجربه من شروع کردم دقیق تر به هنر معاصر نگاه کنم
در این بین متوجه شدم فضای هنر معاصر
تا چه حد وارونه است


من می تونم یه نمونه ی خوب به شما نشون بدم
در واقع این یه مثال ساده است ولی برای شروع نمونه ی خوبیه
این یه نقاشی از "پُل کلی" است
ما به روشنی می تونیم درهم ریختگی رنگ ها رو مشاهده کنیم
(خنده ی حضار)
به نظر می رسه هنرمند درست نمی دونه رنگ های مختلف رو چطور کنار هم قرار بده
جزییات مختلف این نقاشی با هم سازگار نیستند
جزییات مختلف این نقاشی با هم سازگار نیستند
نمی دونیم، شاید آقای "کلی" عجله داشته
(خنده ی حضار)
شاید مجبور بوده زود تر خودش رو به پروازش برسونه
اینجا می بینیم اون با نارنجی شروع کرده
و ناگهان نارنجی اش تموم شده
اینجا می بینیم اون تصمیم گرفته به یکی از چارخونه ها استراحت بده
حالا دوست دارم شما ببینین من چطور اینو مرتب کرده ام
(خنده ی حضار)
حالا ما به روشنی نکاتی رو تشخیص می دیم که در نمونه ی اصلی به سختی قابل دیدن بودند
هفده تا چارخونه ی قرمز و نارنجی در کنار فقط دوتا مربع سبز قرار داده شده اند
خوب این عالیه
ای یعنی یه مثال خوب "مرتب کردن هنر" برای مبتدی ها
حالا می خوام تصویری رو نشونتون بدم که کمی پیشرفته تره
(خنده ی حضار)


نظرتون چیه؟ شلوغ و پلوغ
همین طور که می بینین اجزای اون بدون هدف در صفحه پخش شده اند
اگر اتاق من تو سویس اینطوری بود
مادرم سه روز منو تنبیه می کرد
حالا می خوام این تصویر رو کمی سروسامان بدم
واین واقعاً یک سازمان دادن پیشرفته است
(تشویق حضار)
بله بعضی وقت ها مردم این جور موقع ها کف می زنند
البته بیشتر توی سویس.
(خنده ی حضار)
ما سویسی ها به شکلات و پنیرمون مشهور هستیم. قطار هامون هم سر وقت هستند
ما فقط زمانیکه همه چیز منظم و مرتبه سرحالیم


ادامه بدیم ... واین یه مثال خیلی خوبیه
این یه نقاشی از "خوان میرو" ست
شما می بینید که هنرمند چند خط و شکل کشیده
و اون ها رو همین جوری تو یه صفحه ی زرد رنگ ریخته
بله این مثل اون خط خطی هاییه که شما وقتی با تلفن صحبت می کنیند رو کاغذ می آرید
(خنده ی حضار)
و این پیشنهاد منه
(خنده ی حضار)
همین طور که می بینید اون ها جای خیلی کمتری گرفته اند
صرفه بیشتر و کارایی بهتر
با این شیوه آقای میرو می تونست توی بوم نقاشی هم صرفه جویی کنه


اما من هنوز تو چهره های شما میبینم که کمی مشکوک به نظر می رسید
خوب برای اینکه شما بفهمید من تا چه حد تو این بحث جدی هستم
مدرک ثبت امتیاز بعضی کارهامو با خودم آوردم
چونکه من روشم رو در
سوئیس اداره مالکیت معنوی در برن، سوئیس به ثبت رسوندم
(خنده ی حضار)
من فقط از رو براتون می خونم
"Laut den Kunstprüfer Dr. Albrecht
هنور تموم نشده
"Laut den Kunstprüfer Dr. Albrecht Götz von Ohlenhusen
wird die Verfahrensweise rechtlich geschützt welche die Kunst
durch spezifisch aufgeräumte Regelmässigkeiten
des allgemeinen Formenschatzes
neue Wirkungen zu erzielen möglich wird."


بله من می تونستم اون ها رو ترجمه کنم ولی شما چیزی ازش سر در نمی آوردید
خودم هم مطمئن نیستم این ها رو درست فهمیده باشم ولی به هر حال حرف های خوبی اند
من تازه فهمیده ام که چطور می شه یه طرح نو رو معرفی کرد
به همین دلیل ثبت رسمی ابن جورطرح ها بعضی وقت ها ضروریه
بیایید با هم یک آزمایش سریع بکنیم
امروز صبح همه شما با نظم وترتیب اینجا نشسته اید
حالا می خوام از شما درخواست کنم که دست راستون رو بالا ببرید
بله دست راست اونیه که باهاش می نویسند ، صرف نظر از چپ دست ها
حالا تا سه می شمرم. هنوز همه چیز منظمه
روی شماره ی سه از شما می خوام که
با نفر پشت سری تون دست بدهید. باشه؟
یک، دو، سه
(خنده ی حضار)


حالا شما می تونید ببینید این مثال خوبیه: حتی یک رفتار منظم و با قاعده
بعضی وقت ها می تونه به یک هرج و مرج محض منجر بشه
چیزی که در نقاشی بعدی می تونیم به روشنی اون رو ببینیم.
این نقاشی از هنرمندی به نام "نیکی دِسَن فال"است
در اثراصلی اصلآ معلوم نیست که
این رنگهای در هم برهم چی رو میخواهند نشون بدهند
ولی در نسخه مرتب شده اش کاملا مشخص است که یه خانم آفتاب سوخته ای داره والیبال بازی میکنه
(خنده ی حضار)
آره این یکی خیلی بهتره
این نقاشی مال "کیت هَرینگ" است
(خنده ی حضار)
فکر نمیکنم فرقی بکنه
این نقاشی حتا عنوان هم نداره. عنوانش هست “بدون عنوان ”
و من فکر میکنم این خیلی بجاست


در نسخه ی مرتب شده ما یک مغازه ی لوازم یدکی "کیت هَرینگ" رو میبینیم
(خنده ی حضار)
این نگاه آماری به "کیت هَرینگ" است
اینجا میشه به طور واضح دید که
بیست پنج تا چیز سبزرنگ داریم
که یکیشون دایره است
یا اینجا بیست و هفت تا مربع صورتی داریم با فقط یک منحنی صورتی
من فکرمیکنم این خیلی جالبه. میتونیم این تجزیه تحلیل آماری رو
روی همه کارهای آقای "هَرینگ" انجام بدیم
اونوقت میبینیم که در کدام دوره ی زمانی بیشتراز دایرهای سبز استفاده میکرده یا از مربع های صورتی
و خود هنرمند هم میتونه با این روش
تخمین بزنه که در آینده چند سطل رنگ لازم داره
(خنده ی حضار)


میشه این ها رو باهم ترکیب هم کرد
مثلا , میشه دایره های "کیت هَرینگ" رو با نقطه های کاندیسکی
و مربع های پل کلی جمع کرد
در نهایت میتونیم اون ها رو فهرست بندی کنیم
بعد گروه بندی کنیم, بعد بایگانی کنیم و بگذاریمشون توی کمد
بگذاریدش توی دفترکارتون و این میتونه شغل یک نفر باشه
(خنده ی حضار)
آره, مثل خود من
(خنده ی حضار)
حالا اینجا داریم به کاری نگاه میکنیم که یکم بیشتر ساختار داره. خیلی بعد نیست
او جاسپر جانس است که می نینیم که داشته با خطکش اش تمرین میکرده
(خنده ی حضار)


ولی باز من فکرمیکنم میتونه بیشتر منظم بشه
و فکر میکنم این طوری خیلی درست و حسابی تر از آب در بیآد
(خنده ی حضار)
این یکی از کارهای محبوب منه
مرتب کردن "رِنه ماگریت" – خیلی جالبه
مرتب کردن "رِنه ماگریت" – خیلی جالبه
(خنده ی حضار)
همیشه از من میپرسن چرا من این کار رو شروع کردم
این برمیگرده به یک دوره ای که من خیلی در هتل اقامت میکردم
یک بار در یک هتل خیلی شیک پنج ستاره بود
و اونجا یکدونه از این کارت ها داشتن—
من این کارت رو هر روز صبح بیرون در آویزون میکردم
“لطفآ اتاق را مرتب کنید". نمیدونم اینجا هم از اینها دارید یا نه
اونجا نه فقط یک بار, بلکه روزی سه بار اتاقم رو مرتب میکردند
بعد از مدتی من شوخیم گرفت,
و موقع بیرون رفتن از اتاق چند تا چیز پخش میکردم این ور اون ور
مثل کتاب, لباس, مسواک و غیره. واین خیلی عالی بو
وقتی بر میگشتم همه چی برگشته بود سر جای خودش
ولی یک روز صبح همون کارت رو جلوی نقاشی "وَنسان وَن گوک" آویزون کردم
(خنده ی حضار)
و خوب معلومه که این اتاق از سال ۱۸۸۸ مرتب نشده
و وقتی برگشتم این شکلی شده بود
(خنده ی حضار)
آره, دستکم این جوری میشه زمین رو جارو کرد
(خنده ی حضار)


من میدونم که بعضی ها ممکنه فکر کنند که یکی دو تا از نقاشی ها
من میدونم که بعضی ها ممکنه فکر کنند که یکی دو تا از نقاشی ها
درست مرتب نشده اند. حالا میتونیم یک آزمایش سریع بکنیم
این نقاشی مال "رِنه ماگریت" است
و من از شما میخوام که تو ذهنتون مرتبش کنید
ممکنه بعضی هاتون اینطوری مرتبش کنید
(خنده ی حضار)
آره ؟ من ترجیح میدم اینطوری بکنمش
بعضیها ازش پای سیب درست میکنند
ولی این یک مثال خوبیه که ببینیم این کار بیشتر یک کاردستی است
بریدن تیکه های مختلف و چسپوندنشون به روش جدید خیلی زمان میبره
بریدن تیکه های مختلف و چسپوندنشون به روش جدید خیلی زمان میبره
و بر خلاف اونی که خیلی ها فکر میکنند این کار با کامپیوتر انجام نشده
وگرنه به این شکلی در میومد
(خنده ی حضار)


من بلاخره موفق شدم نقاشی هایی رو که خیلی وقت بود در نظر داشتم مرتب کنم
"جَکسون پُلاک" مثال خیلی خوبیه
اوه نه, این وری ... خیلی سخته
ولی اصلآ تصمیم گرفتم رنگها را یکراست
برگردونم توی قوطی هاشون
(تشویق حضار)
یا میتونیم هنر سه بعدی رو در نظر بگیریم
این کار "مرت اوپنهایم" است به اسم "فنجان پشمالو"
و اینجا من برش گردوندم به حالت اولیه اش
(خنده ی حضار)
ولی … آره ...شما حتی میتونید جلوتر بریم—-
یا حالا نگاه کنیم به جنبش نقاشی نقطه نقطه, برای اونهایی که اهل هنرهستند
در سبک نقطه نقطه همه چیز
به تعدادی نقطه تجزیه شده
و خوب این جور کارها جون میدن برای مرتب کردن
(خنده ی حضار)


من یک بار این روش رو روی نقاشی بانی این جنبش ،"جورجس سورات" ،انجام دادم
و همه ی نقطه هاش رو جمع کردم.
و حالاهمشون این توهستند
(خنده ی حضار)
اگر بخواهید میتونید بعدا بشمریدشون
میبینید؟ جنبه ی اعجاب انگیز مرتب کردن هنر اینه که
هیچ سنتی براش وجود نداره
هیچ کتابی راجع بهش در نیومده ، حداقل نه تاکنون
حالا آینده در دست ماست
(خنده ی حضار)
حالا برای خاتمه دوست دارم یکدونه دیگه نشونتون بدم
این “میدان دهکده” اثر"پیوتر بروگل" است
و وقتی همه رو میفرستی خونه این شکلی میشه
(خنده ی حضار)
آره, شاید دارید از خودتون میپرسید
مردم "بروگل" کجا رفتند؟
البته اونها جایی نرفتند. همشون اینجاهستن
(خنده ی حضار)
فقط روی هم تلنبارشون کردم
(خنده ی حضار)


خوب راستش صحبت من تقریبا تموم شده
اگر دوست دارید بیشتر از این کارها ببینید کتابم تو کتاب فروشی طبقه ی پایین هست
و خوشحال میشم به اسم هر هنرمندی که خواستید براتون امضاش کنم
(خنده ی حضار)
قبل از اینکه بروم میخوام بهتون نشون بدم که
الان دارم رو چی کار میکنم
که درهمین زمینه ی “مرتب کردنه هنر” است
در این پروژه شروع کردم یک مقدار به پرچم ها نظم بدم
این پیشنهاد جدید منه برای پرچم بریتانیا
(خنده ی حضار)
و قبل از اینکه برم ….
آره بعد از اینکه این رو ببینید من واقعا باید فِلِنگُ ببندم
(خنده ی حضار)
این یکی خیلی سخت بود و من نتونستم درست مرتبش کنم
بجاش گفتم یکم ساده ترش کنم
(خنده ی حضار)
خیلی ممنون.
(تشویق حضار)

