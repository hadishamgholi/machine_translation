
من به عنوان کسی که
عاشق آناتومی (تشریح) هستم،
بی نهایت خوشحالم که بالاخره
بدن ما در مرکز توجه قرار گرفته.
با کارهایی مثل طب پیشگیری،
افزایش اختیار بیماران
و خود-پایشی—
تا اکنون که نسبت به هر قدمی که
هر روز برمی‌داریم وسواس پیدا کرده‌ایم.
همه‌ی اینها باعث شکل‌گیری
یک ارتباط سالم
بین ما و بدنمان شده است.


با وجود این همه تمرکز
روی سلامت خود،
دانش عمومی از آناتومی اندک است.
خیلی از افراد جای اعضای حیاتی خود،
یا حتی کار آنها را نمی‌دانند.
و علت این است که یاد گرفتن آناتومی انسان
مشکل و وقت گیر است.


چند نفر این جا آناتومی خوانده‌اند؟
وای، چه خوب—
بیشتر شما پزشکی می‌خوانید.
من هم مثل شما ساعتها صرف حفظ
صدها ساختار آناتومیک کرده‌ام.
چیزی که هیچ دانشجوی آناتومی بدون
کمک تصاویر قادر به انجام آن نیست.
چون در پایان روز،
چه تمام جزئیات یادتان باشد
و چه نباشد،
این تصاویر پزشکی چیزی است که
مطالعه آناتومی را چنین جذاب می‌کند.
وقتی به آن‌ها نگاه می‌کنیم،
در واقع کتابچه‌ای از بدن خود ما هستند.


اما وقتی درس تمام می‌شود
چه اتفاقی می‌افتد؟
این تصاویر زیبا داخل صفحات یک کتاب پزشکی
یا یک اپلیکیشن
بدون استفاده میماند،
فقط در صورت نیاز
به آن‌ها مراجعه می‌شود.
و عموم مردم،
شاید تصاویر پزشکی را
فقط به طور تصادفی
روی دیوار مطب یک پزشک ببینند.


از آغاز پزشکی نوین،
تصاویر پزشکی،
و بنابراین آناتومی،
عمدتاً در حیطه‌ی آموزش پزشکی
حضور داشته است.
اما هم اکنون اتفاق جالبی
در حال وقوع است.
هنرمندان آناتومی را از مرزهای
جهان پزشکی بیرون می‌کشند
و وارد فضای عمومی می‌کنند.
من در طی ۹ سال گذشته مشغول
فهرست نویسی و به اشتراک گذاری
این تمایل فزاینده به هنر آناتومی
با عموم مردم—
البته از دیدگاه خودم به عنوان
یک تصویرگر پزشکی هستم.


اما پیش از این که به شما نشان دهم امروز
هنرمندان چگونه در حال احیای آناتومی هستند،
مهم است که بفهمیم در گذشته
هنر چه تأثیری روی آناتومی داشت.


خوب، آناتومی ذاتاً علمی بصری است،
و اولین آناتومیست‌هایی که این را فهمیدند
در قرون وسطا می‌زیستند.
آنان به هنرمندان متوسل شدند
تا اکتشافات خود را در سطح عموم
به اطلاع همکاران خود برسانند.
و این تمایل به جلب توجه
در کنار آموزش
منجر به خلق برخی از
عجیب‌ترین تصاویر آناتومی شد.


آناتومی محل تلاقی تلاشهای
علم، هنر و فرهنگ
برای بیش از۵۰۰ سال بود.
هنرمندان اجساد کلبدشکافی شده را
طوری نقاشی می‌کردند که گویا زنده‌اند،
برهنه و آمیخته با شوخی.
اینها را در کتابهای
درسی امروزتان تصور کنید.
به نظر می‌رسد بعضی از این تصاویر
بیش از حد مرده‌اند—
برخلاف میل پوست آنان کنده شده است.
اندامهایی که از بدن جدا شده‌اند اما
به نظر می‌رسد هنوز جان دارند.
و حتی برخی تصاویر شامل
ارجاعات به فرهنگ پاپ بود.
این کلاراست،
کرگدن معروفی که در اواسط
دهه ۱۷۰۰ به اروپا سفر کرد،
هنگامی که به ندرت کسی
کرگدن دیده بود.
نشان دادن او در این تصویر مثل
حمایت مالی ستاره‌های امروزی است.


سپس ورود رنگ
عمق و شفافیت کاملاً جدیدی
به آناتومی بخشید
علاوه بر این که
آن را جذاب کرد.


در اوایل قرن بیستم،
بالاخره تعادل کامل
بین علم و هنر
با ظهور تصاویر پزشکی
مصادف شد.
این تصاویر
نمایش جهانشمولی از آناتومی خلق کردند—
چیزی که نه زنده بود و نه مرده،
که عاری از تأثیرات فرهنگ هنری بود.
و این تمرکز بر موضوع
بدون پرداختن به حاشیه ها
دقیقاً به نفع آموزش پزشکی بود.
و این چیزی است که امروز
موضوع مطالعه ماست.


اما چرا تصاویر پزشکی—
چه در گذشته و چه امروز—
تصور ما را جلب می‌کند؟
خوب، ما ذاتاً به زیبایی بدن انسان
علاقمند هستیم.
و تصویرگری پزشکی هنر بی‌جان است.
هیچ چیز قادر به القای
یک پاسخ احساسی—
از لذت تا انزجار—
بیش از بدن انسان نیست.
و امروز،
هنرمندان مجهز به این احساس،
آناتومی را از جهان پزشکی می‌گیرند،
و آن را از طریق هنر
با خلاقانه‌ترین روشها احیا می‌کنند.


مثال خوب آن هنرمند معاصر اسپانیایی
فرناردو ویسنته است.
او تصاویر قرن ۱۹
آناتومی بدن مرد را می‌گیرد
و با حس زنانه تلفیق می‌کند.
زنان در نقاشیهای او از ما می‌خواهند
عمقی‌تر از آناتومی سطحی نگاه کنیم،
و یک حس زنانگی قدرتمند ایجاد می‌کنند
که قبلاً در تاریخ تصاویر پزشکی
وجود نداشت.


حس هنری را می‌توان در مرمت و
بازسازی بدن انسان نیز مشاهده کرد.
این کلیشه رادیوگرافی یک زن
با دررفتگی و شکستگی مچ پا
در یک حادثه اسکیت است.
او برای یادبود مصدومیت خود،
از معمار ساکن مونترال،
فدریکو کارباخال خواست
یک مجسمه سیمی از پایش بسازد.
خوب، به آن پیچهای قرمز روشن
که در مجسمه بزرگنمایی شده توجه کنید.
اینها پیچهای واقعی جراحی هستند
که در بازسازی مچ پای او به کار رفت.
این سخت افزار پزشکی است که
دوباره با هدف هنری مصرف شده است.


گاهی مردم از من می‌پرسند
آثاری را که در اینترنت
یا نگارخانه‌ها نمایش می‌دهم
چگونه انتخاب می‌کنم.
و این برای من
تعادلی بین فن هنری
و مفهوم موضوع در زمینه آناتومی
به عنوان روشی برای شناخت خود است،
که به همین دلیل آثار میشل ریدی
برای من جالب است.
چهره‌های جدی که رسم کرده
اغلب دارای لایه‌های فکاهی است.
مثلاً، به قیافه‌اش نگاه کنید.
به آن علائم قرمز دقت کنید.
میشل تزلزل تحلیل برنده
یک بیماری پوستی را
به شکل این هیولاهای کارتونی خشمگین
و غیر قابل کنترل در پس زمینه
نشان داده است.
در تصویر مکمل آن
آناتومی کامل را نشان داده
و با رنگ براق پوشانده،
تا شبیه آب نبات شود.
با این کار،
میشل تصور رایج درباره آناتومی را،
که بیشتر با بیماری و مرگ عجین بود،
کم رنگ کرده است.


خوب، موضوع بعدی
شاید بی ارتباط باشد
اما آناتومی انسان
دیگر محدود به انسان نیست.
وقتی بچه بودید،
هرگز آرزو کرده‌اید که
اساب بازی های تان زنده شوند؟
خوب، جیسون فرینی باعث شد
این رؤیاها به تحقق برسد
با کالبدشکافی جادویی اسباب بازیها.


(خنده)


شاید کسی فکر کند
این می‌تواند باعث مرگ
شخصیتهای بی‌گناه کودکی شود،
اما جیسون می‌گوید کالبدشکافی او
«هرگز باعث ترس کودکان نشده است.»
همیشه شگفتی بوده،
سرگرمی
و علاقه به اکتشاف.
ترس از آناتومی و دل و روده
واکنش شناخته شده‌ای است.


این گرایش به آناتومی به موضوعات
سیاسی و اجتماعی هم کشانده شده است.
در کتاب "آناتومی جنگ"
نوا اسکالین،
تفنگی کالبدشکافی شده می بینیم
که حاوی احشای انسان است.
اما اگر دقت کنید،
متوجه می‌شوید که مغز ندارد.
و اگر بیشتر دقت کنید،
ممکن است این را هم متوجه شوید
که نوا عمداً مقعد را
در دهانه لوله تفنگ قرار داده است.


خوب، هنرمند بعدی
که سالها دنبال کرده‌ام،
در حال تماشای او که مردم را
با آناتومی به وجد می‌آورد.
دنی کوئیرک هنرمند جوانی است
که موضوع نقاشی خود را
با کالبدشکافی خود انتخاب می کرد.
او اصول تصویرگری پزشکی را
با استفاده از سایه و روشن شدید تغییر داد.
و این یک توهم سه بعدی ایجاد می‌کند
که خود را به وضوح در نقاشی
روی پوست انسان نشان می‌دهد.
دنی باعث می شود پوست افراد طوری
به نظر برسد که گویا واقعاً کنده شده است.
و این اثر—
که زیبا و شبیه خالکوبی نیز هست—
به سادگی به تصاویر پزشکی
راه می‌یابد.
حال دنی به جاهای مختلف جهان سفر می‌کند
و آناتومی را با نقاشی‌ها روی
پوست خود به مردم یاد می‌دهد،
و به همین دلیل برای ما
تعجب آور است وقتی بدانیم
او را از برنامه‌های
تصویرگری پزشکی منع کرده‌اند.
اما برای او مهم نیست.


هنرمندانی هستند
که آناتومی را هم زمان از جهان پزشکی
و جهان هنر استخراج می‌کنند
و مستقیماً به خیابانها می‌آورند.
نقاشی های SHOK-1 در لندن
رادیوگرافی‌های بزرگ از نمادهای فرهنگ پاپ.
رادیوگرافی‌های او نشان می‌دهد چگونه
فرهنگ می‌تواند آناتومی خود را داشته باشد،
و برعکس، چگونه فرهنگ می تواند
به بخشی از آناتومی یک فرد تبدیل شود.
از کار او لذت خواهید برد
چون صرف نظر از پاشیدن رنگ،
ترسیم رادیوگرافی حتی با دست
کار بسیار سختی است.
اما این هم یک هنرمند خیابانی دیگر،
که تصادفاً مدرک او
در رشته شیمی کاربردی است.


نیکوس، یک هنرمند خیابانی اهل اتریش،
اصطلاح «نمای متلاشی شده» را
به سطح کاملاً جدیدی رساند،
با پاشیدن تصاویر کالبدشکافی شده از انسان
و حیوان به روی دیوارهای سراسر جهان.
تحت تأثیر کمیک و هوی متال،
نیکوس انرژی جوانی و
اغواکننده ای به آناتومی می‌بخشد
که واقعاً آن را دوست دارم.


هنرمندان خیابانی معتقدند
هنر متعلق به مردم است.
و این آناتومی خیابانی
واقعاً فریبنده است
چون دورترین فاصله را
از جهان پزشکی دارد.
شما را وادار می‌کند
که به آن نگاه کنید،
و درک شما از آناتومی را
به چالش می کشد،
این که آن را زیبا می بینید،
زمخت،
بیمار،
یا مثل من احترام برانگیز.
این که آناتومی
چنین واکنشهایی را بر می‌انگیزد
ناشی از ارتباط نزدیک
و اغلب متغیر ما با آن است.


همه هنرمندانی که امروز
به شما نشان دادم
هنر خود را
به تصاویر پزشکی ارجاع دادند.
اما برای آنان،
آناتومی صرفاً چیزی
برای به خاطر سپردن نیست،
بلکه بنیانی است برای فهم بدن انسان
و به تصویر کشیدن آن
به روشی که می‌توانیم،
چه از راه کارتون،
یا نقاشی بدن،
یا هنر خیابانی.


هنر آناتومی این قدرت را دارد
که از صفحات کتاب های
پزشکی فراتر برود،
در مردم شور ایجاد کند،
و به جهان پزشکی
انگیزه دوباره بدهد،
تا در نهایت خود درونی ما را
از طریق هنر با کالبد ما مرتبط کند.


متشکرم.


(تشویق)

