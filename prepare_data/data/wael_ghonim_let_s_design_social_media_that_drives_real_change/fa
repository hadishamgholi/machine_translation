
زمانی می‌گفتم،
«تنها چیزی که جامعه را آزاد می‌کند،
اینترنت است.»
اشتباه می‌کردم.


این حرف را سال ۲۰۱۱ زده بودم.
زمانی که صفحه فیس بوکی که به طور ناشناس
ساخته بودم به شروع انقلاب مصر کمک کرد.
بهار عربی بزرگترین قابلیتهای شبکه های 
اجتماعی را آشکار کرد،
اما در عین حال بزرگترین کاستی های آن را هم
نشان داد.
همان ابزاری که ما را متحد می‌کند تا
دیکتاتورها را سرنگون کنیم،
در نهایت ما را از هم دور می‌کند.
مایلم تجربه خودم را در استفاده از رسانه‌
های اجتماعی برای فعالیت هایم بازگو کنم،
و درباره برخی از چالش هایی که به شخصه
برایم پیش آمد و کاری که در مقابلشان
می‌توانیم انجام دهیم صحبت کنم.


در اوایل دهه ۲۰۰۰،
عربها بطور انبوهی وارد دنیای وب شدند.
تشنه دانش و فرصت ها بودند،
تشنه برقرار کردن ارتباط با دیگر آدمهای
سراسر جهان،
ما از واقعیت های آزاردهنده سیاسی مملکت مان
فرار کردیم و
به دنیا مجازی و جایگزینی پناه آوردیم.
درست مثل بسیاری از عربها، من هم تا
سال ۲۰۰۹ کاملا غیرسیاسی بودم.
در آن زمان، وقتی وارد شبکه های اجتماعی
می‌شدم،
من هر روز مصری های بیشتر و بیشتری را 
می‌دیدم
که میل به تغییرات سیاسی در کشور دارند.
احساس می‌کردم تنها نیستم.


در ژوئن ۲۰۱۰،
اینترنت زندگی من را برای همیشه تغییر داد.
زمانی که در فیس بوک می‌چرخیدم،
عکس وحشتناکی دیدم، از جنازه شکنجه شده
یک جوان مصری.
اسمش خالد سعید بود.
خالد یک جوان ۲۹ ساله اسکندری
بود که توسط پلیس به قتل رسیده بود.
من خودم را در عکس او دیدم.
فکر کردم، «من ممکن بود جای خالد باشم».


آن شب نتوانستم بخوابم و تصمیم گرفتم
کاری بکنم.
من یک صفحه ناشناس در فیس بوک ساختم
و آن را نامیدم «ما همه خالد سعیدیم»
تنها ظرف سه روز، در این صفحه بیش از
۱۰۰،۰۰۰ نفر مصری
که همین نگرانی را ابراز کردند.
هر آنچه داشت اتفاق می‌افتاد باید 
متوقف می‌شد.


من عبدالرحمن منصور را مدیر دوم این صفحه
کردم.
ما ساعت ها با هم کار کردیم.
ما از گفته های مردم ایده کاوی می‌کردیم.
ما با آنها تبادل نظر می‌کردیم.
و اطلاع رسانی برای فعالیت های گروهی
می‌کردیم،
و خبرهایی را منتشر می‌کردیم که رژیم حکومتی
مایل نبود مردم بدانند.
این صفحه تبدیل شد به پر دنبال کننده ترین
صفحه در دنیای عرب.
و دنبال کنندگانی بیش از رسانه های رسمی

و حتی افراد مشهور داشت.


در ۱۴ ژانویه ۲۰۱۱،
بن علی از تونس فرار کرد،
بعد از اعتراضات رو به افزایش
از دستگاه حکومتیش.
من بارقه ای از امید دیدم.
مصری هایی که در شبکه های اجتماعی بودند
فکر می‌کردند،
«اگر تونس توانست این کار را بکند،
چرا ما نتوانیم؟»
من یک رویداد در فیس بوک
تعیین کردم و نامش را
«انقلابی علیه فساد، بی عدالتی و استبداد»
گذاشتم.
من سوالی را برای ۳۰۰،۰۰۰ دنبال کننده
آن زمان صفحه مطرح کردم:
«امروز ۱۴ ژانویه است.
۲۵ ژانویه روز پلیس است.
و تعطیل رسمی است.
اگر ۱۰۰،۰۰۰ نفر از ما
به خیابانهای قاهره بریزیم،
هیچ کس نمی تواند جلوی ما را بگیرد.
فکر می‌کنید بتوانیم این کاررو بکنیم؟»


تنها طی چند روز این دعوتنامه به 
بیش از ۱ میلیون نفر رسید،
و بیش از ۱۰۰،۰۰۰ نفر اعلام کردند
که می‌آیند.
رسانه اجتماعی برای این کمپین
حیاتی بود.
این رسانه بود که به ایجاد جنبشی غیرمتمرکز
کمک کرد.
و باعث شد که مردم بفهمند تنها نیستند.
و این بود که به رژیم اجازه نداد سرکوبش
کند.
در آن زمان، رژیم چیز زیادی درباره 
این نوع رسانه نمی‌دانست.
و در ۲۵ ژانویه، مصری ها به خیابانهای
قاهره و شهرهای دیگر ریختند،
و خواستار تغییر شدند،
از مانع ترس عبور کردند
و دوره جدیدی را اعلام کردند.


البته این عواقبی هم داشت.
چند ساعت بعد از اینکه رژیم اینترنت و 
مخابرات را قطع کرد،
من حوالی نیمه شب در خیابان های
تاریک قاهره قدم می‌زدم.
کمی قبلش توییت کردم،‌ «برای مصر دعا کنیم.
احتمالا دولت برای فردا یک سلاخی
ترتیب داده است.»


ناگهان ضربه ای به سرم وارد شد.
تعادلم را از دست دادم و به زمین افتادم،
و متوجه شدم افراد مسلح محاصره ام کرده اند.
یکی دهانم را بست و بقیه فلجم کردند.
فهمیدم که نیروهای امنیتی دارند مرا می‌دزدند.


سپس، در یک سلول انفرادی انداختنم،
دست بسته، و چشم بسته.
من وحشت کرده بودم.
و خانواده ام هم همینطور،
که در بیمارستانها، اداره پلیس و
حتی سردخانه ها به دنبالم می‌گشتند.


بعد از ناپدیدی من،
برخی از همکارانم که می‌دانستند
من مدیرآن صفحه بودم،
درباره ارتباط من با آن صفحه
به رسانه‌ها گفتند،
و گفتند به احتمال زیاد من توسط
نیروهای امنیتی دستگیر شده ام.
همکارانم در گوگل کمپینی برای
جستجوی من شروع کردند،
و دوستان معترض دیگر هم در
میدان‌های شهرتقاضای آزاد کردن مرا داشتند.


بعد از ۱۱ روز در تاریکی مطلق،
من آزاد شدم.
و سه روز بعد از آن،
مبارک از حکومت خلع شد.
آن لحظه زیباترین و قدرتبخش‌ترین
لحظه زندگیم بود.
زمانی سرشار از امید بود.
مصری ها در طول آن ۱۸ روز انقلاب در
مدینه فاضله زندگی کردند.
همه آنها این باور را داشتند که
ما علی رغم تفاوتهایمان می‌توانیم واقعا در
کنار هم زندگی کنیم،
مصر بعد از مبارک برای همه ماست.


اما متاسفانه،
رویدادهای بعد از انقلاب ضربه مهلکی بود.
خوشحالی ما رنگ باخت،
ما نتوانستیم به توافق کلی برسیم،
و مشکلات سیاسی منجر به چند دستگی
شدیدی در مصر شد.
رسانه های اجتماعی هم فقط این شرایط را
وخیم تر کرد،
با آسان کردن انتشار اخبار دروغ و شایعات،
و دامن زدن به دشمنی ها
آن محیط کاملا سمی بود.
دنیای آنلاین من میدان جنگی شد با انبوهی از
دروغ ها و دشمنی ها.
من کم کم داشتم برای امنیت خانواده ام
نگران می‌شدم.
البته، این فقط محدود به من نمی‌شد.
این چند دستگی میان دو قدرت اصلی
به اوج خودش رسید —
نیروهای حامی ارتش و اسلامیون.
افراد میانه رویی مثل من،
به تدریج احساس درماندگی کردیم.
هر دو گروه می‌خواستند که شما از آنها 
حمایت کنید.
شما یا با آنها بودید و یا مخالف شان.
و در ۳ ژوئیه ۲۰۱۳،
ارتش اولین رئیس جمهور انتخاب شده توسط
دموکراسی را بعد از سه روز
اعتراضات جنجالی که خواستار استعفای او
بود، عزل کرد.


آن روز من تصمیم بسیار سختی گرفتم.
من تصمیم گرفتم ساکت شوم، کاملا ساکت شوم.
آن لحظه شکست برایم بود.
من برای بیش از دو سال ساکت ماندم،
و آن زمان را صرف فکر کردن به آنچه اتفاق
افتاده بود کردم،
و سعی کردم بفهمم چرا این اتفاق افتاد.
این برایم روشن شد که
اگرچه حقیقتا چند دستگی بواسطه 
رفتار خود ما
انسانها شکل می‌گیرد،
اما رسانه های اجتماعی هم این رفتار را شکل
می‌دهد و اثرش را تقویت می‌کند.
مثلا شما می‌خواهید چیزی بگویید
که مبنای واقعی ندارد،
یا می‌خواهید با کسی بجنگید
یا او را نادیده بگیرید.
همه اینها ناشی از انگیزه های طبیعی انسانست،
اما به خاطر تکنولوژی،
عمل کردن طبق این انگیزه ها تنها به اندازه
یک کلیک است.


از دیدگاه من، امروزه
پنج چالش اساسی در برابر
رسانه های اجتماعی وجود دارد.


اول اینکه، ما نمی‌دانیم چگونه
با شایعات روبه رو شویم.
شایعاتی که حاکی از تعصبات مردم است،
اکنون توسط میلیونها نفر
پذیرفته و منتشرشده است.


دوم اینکه ما خودمان به پراکندن
این اطلاعات دامن می‌زنیم.
ما فقط مایلیم با افرادی معاشرت کنیم
که با ما هم عقیده اند،
و به لطف رسانه های اجتماعی،
می‌توانیم هر فردی غیر از آن را ساکت کنیم،
دنبال نکنیم و یا بلاک کنیم.


سوم اینکه، گفتگوهای آنلاین به سرعت 
به سمت مشاجرات خصمانه می‌روند.
احتمالا همه ما این را می‌دانیم.
گویی فراموش کرده ایم که
مردمی که پشت این صفحات قرار
دارند انسان هایی واقعی اند،
و فقط آواتار نیستند.


و چهارم اینکه، این به شدت دشوار شده
که ما عقایدمان را تغییر دهیم.
بخاطر سرعت و اختصار رسانه های اجتماعی
ما مجبوریم به سرعت نتیجه گیری کنیم،
و عقاید صریح ۱۴۰ کاراکتری درباره
رویدادهای پیچیده دنیا بنویسیم.
و وقتی این کار را کردیم، این عقیده 
برای همیشه در اینترنت می‌ماند،
و ما انگیزه کمتری داریم
برای تغییر این عقاید،
حتی زمانی که شواهد
جدیدی مشاهده می‌شود.


پنجم اینکه — و به نظر من
این مورد مهمترین است —
امروز، تجربیات ما در رسانه های
اجتماعی به شکلی طراحی شده اند
که اطلاع رسانی به دریافت اطلاعات،
پست ها به گفتگوها،
و نظرات سطحی به مکالماتِ
عمیق ترجیح داده می‌شود.
انگار ما پذیرفته ایم که قرار است 
به جای با هم صحبت کردن
علیه هم صحبت کنیم.


من شاهد بودم که این چالش های 
حساس چگونه اوضاع مصری
که چند دستگی داشت را وخیم تر کرد،
اما موضوع درباره مصر نیست.
چند دستگی در کل دنیا رو به افزایش است.
ما باید سخت تلاش کنیم و بفهمیم
چطور تکنولوژی می‌تواند راه حلی
ارائه دهد به جای اینکه به مشکل دامن بزند.


امروز بحث های زیادی بر سر این
هست که چطور با تعرض های آنلاین
مبارزه کنیم.
این بسیار حائز اهمیت است.
کسی نمی‌تواند این را رد کند.
اما در عین حال ما باید فکر کنیم چگونه 
رسانه اجتماعی را طراحی کنیم که
متمدن برخورد کردن را ارتقا دهد و
به ملاحظه گری پاداش دهد.
بعنوان واقعیت می‌دانم که
اگر پستی بنویسم که بیشتر احساسی باشد،
که یک‌طرفه و شاید خصمانه
و تهاجمی باشد،
مردم بیشتری آن را خواهند دید.
و توجه بیشتری نصیبم می‌شود.


اما چه می‌شود اگر ما به
کیفیت، توجه بیشتری کنیم؟
چه چیز برایتان
مهم تر است:
تعداد کل افرادی که
پست شما را می‌خوانند،
یا اینکه چه افراد اثرگذاری،
پست شما را می‌خوانند؟
نمی‌توانیم به مردم انگیزه بیشتری
برای شرکت در گفتگوها بدهیم،
به جای اینکه دائما عقایدمان
را منتشر کنیم؟
یا به مردم برای خواندن
و پاسخ به دیدگاههایی که
مخالفشان هستند پاداش دهیم؟
و همچنین، به لحاظ اجتماعی بپذیریم که
ما نظرمان عوض می‌شود،
یا اصلا از تغییر استقبال کنیم؟
چه می‌شد اگر ماتریسی داشتیم که نشان می‌داد
چه تعدادی از مردم نظرشان را عوض کردند،
و این بخشی از تجربه ما
در رسانه اجتماعی بود؟
اگر می‌توانستم بفهمم که چه تعدادی از
مردم نظرشان تغییر کرده است،
احتمالا فکر شده تر می‌نوشتم،
یا سعی می‌کردم،
به جای اینکه به افرادی که از قبل
با من موافق بودند و تاییدم می‌کردند
چون من تعصبات شان را تایید
می‌کردم، متوصل می‌شدم.


ما همچنین باید درباره مکانیزم جمع آوری
موثر اطلاعات فکر کنیم،
تا درستی اطلاعات منتشر شده
آنلاین را بررسی کنیم،
و مردمی که در این کار شرکت
می‌کنند را تشویق کنیم.
به طور کلی، ما باید اکوسیستم رسانه های
اجتماعی امروز را بازنگری کنیم
و این تجربه را از نو طراحی کنیم
تا به ملاحظه گری، با فکر بودن و درک
متقابل پاداش دهیم.


به عنوان فردی که به اینترنت باورمند است،
تیمی با چند نفر از دوستانم،
یک پروژه جدید شروع کردیم،
در تلاش برای پیدا کردن
جواب و بررسی احتمالات.
اولین محصول ما یک مرام نامه
رسانه ای جدید برای گفتگو است.
ما مکالماتی را برگزار می‌کنیم که
درک متقابل را ترویج می‌دهند
و امیدواریم باعث تغییر عقاید شوند.
ادعا نمی‌کنیم که همه پاسخ ها را داریم،
اما شروع کردیم به
امتحان بحث های متفاوت
درباره موضوعات
خیلی بحث برانگیز،
مثل نژاد، کنترل اسلحه،
و مناظرات درباره پناهندگی،
ارتباط میان اسلام و تروریسم.
این مکالمات هستند که اهمیت دارند.


امروز، حداقل از هر سه نفر روی
این سیاره یک نفر
به اینترنت دسترسی دارد.
اما بخشی از این اینترنت
گروگان گرفته شده
توسط جنبه های کمتر
شرافتمندانه رفتار ما.


پنج سال پیش، من گفتم،
اگر می‌خواهید
جامعه را آزاد کنید،
تنها به اینترنت نیاز دارید.


امروز معتقدم اگرمی‌خواهیم
جامعه را آزاد کنیم،
اول باید اینترنت را آزاد کنیم.


بسیار سپاسگزارم.


(تشویق حضار)

