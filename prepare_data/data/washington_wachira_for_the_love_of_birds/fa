
امروز با خودم یک چیز
زیبا به اینجا آوردم.
این پر یکی از زیباترین
پرندگانی است که در کنیا داریم،
مرغ گینه‌ای کاکل‌دار.
اما این فقط یک پر نیست.
اگر زمانی که خارج ازمنزل هستید برای دیدن
پر‌های اطرافتان وقت گذاشته باشید،
متوجه خواهید شد
که تنوع عظیمی 
از اندازه‌های مختلف،
شکل‌ها و حتی رنگ‌ها وجود دارد.
پر یکی از شگفت‌آورترین
تکه‌های فناوری است
که توسط دنیای طبیعی اختراع شده،
و برای قرنها، این پر به پرندگان کمک 
کرده است تا خودشان را خشک نگه دارند،
گرم بمانند و حتی قدرت 
پروازشان را حفظ کنند.
تنها یک بخش از درخت زندگی می‌تواند
در واقع پر بسازد.
درمیان همه حیوانات جهان،
تنها پرندگان می‌توانند چیزی شبیه به 
آن چه
امروز در دستم دارم بسازند.
من شخصا به آنها یک لقب داده‌ام،
و دوست دارم که آنها را پرسازان صدا کنم.
این یک تفاوت مهم بین پرندگان و هرحیوان
دیگری که روی زمین داریم است،
و اگرکه نمی‌توانید یک پر بسازید، پس 
نمی‌توانید خودتان را یک پرنده خطاب کنید.
(خنده)
برای ما انسانها، که به زمین محدود هستیم،
پرندگان نمایانگر آزادی هستند.
این پر پرندگان را قادر
کرده تا بر گرانش غلبه کنند
و به یک شیوه فوقالعاده به هوا بروند.
بعضی وقت‌ها آرزو نمی‌کنید که مثل
یک پرنده می‌توانستید پرواز کنید؟
پرندگان عشق من هستند،
و می‌خواهم شیوه نگرشی را که هرکدام
از شما به آنها دارید، تغییر بدهم.
ساده‌ترین دلیلی که علاقه زیادی به آنها
دارم به خاطر زیبا بودن آنهاست.
ده هزار گونه در جهان وجود دارد،
و هرکدام از آنها به طور
منحصر به فردی زیبا هستند.
پرندگان شگفت انگیز هستند،
و این سخنرانی مختص به
تمام پرندگان جهان است.
(خنده)
(تشویق)
درواقع، این پرندگان بخشی
از زندگی‌ و فرهنگ‌های ما
درسراسر جهان برای قرن‌ها بوده‌اند،
و هرجامعه‌ای داستانی 
درباره پرندگان دارد.
احتمالا داستان‌های دوران بچگی درمورد 
پرندگان مختلف و چگونگی ارتباط‌شان
با انسان‌ها را شنیده‌اید.
من شخصا اخیرا یاد گرفته‌ام که
اجداد انسانی ما گله‌های
کرکس را تعقیب می‌کردند
و سپس کرکس‌ها به آنها در
شناسایی این که لاشه‌ها توسط گوشتخواران
بزرگ کجا رها شده‌اند کمک می‌کردند،
و انسان‌ها آن را کاوش می‌کردند و
قسمت‌هایی از آن گوشت را می‌خوردند.
پرندگان در سراسر دنیا به عنوان علامت
تجاری و برچسب‌ نیز استفاده شده‌اند.
عقاب سرسفید را می‌شناسید؟
به عنوان یک نشان ملی برای
آمریکا انتخاب شده است
به خاطر قدرت فوق العاده‌اش،
ظاهر زیبا
و حتی عمر طولانی.
دقیقا مثل ما انسان‌ها
که تقریبا در همه ی زیستگاه‌های این
زمین موفق به زندگی کردن شده‌ایم،
پرندگان هم بر جهان غلبه کرده‌اند.
از پرندگانی مثل این پنگوئن‌های زیبا
که در مناطق سرد و یخی زندگی می‌کنند
تا انواع دیگری مثل چکاوک‌ها،
که در گرم ترین صحرا‌هایی که
می توانید تصورکنید زندگی می‌کنند.
درواقع، این گونه‌ها بر جهان غلبه کرده‌اند.
همچنین پرندگان مثل ما خانه می‌سازند.
گروهی از پرندگان درساخت خانه واقعا
حرفه‌ای‌اند، آنها را 
پرندگان بافنده می‌نامیم،
و این اسم را به خاطر شیوه‌
بافت آشیانه‌هایشان کسب کر‌‌‌ده‌اند.
یک چیز جالب:
پرندگان همچنین عشق و تاریخ 
مثل ما انسان‌ها دارند.
درحقیقت، اگر بدانید که نرها برای اثرگذاری
روی ماده‌ها مزین می‌شوند شگفت زده می‌شوید
وچگونگی‌اش را به شما نشان می‌دهم.
خب اینجا یک بیوه دم بلند داریم،
و این ظاهر عادی آنهاست.
اما وقتی که فصل تولیدمثل از راه می‌رسد،
همه چیز عوض می‌شود،
و ظاهر آن این گونه می‌شود.
(زمزمه حضار)
بله؟
همچنین پرندگان، گونه‌هایی
متعددی از آنها،
عاشق لمس کردن و در آغوش
گرفتن دقیقا مثل ما انسان‌ها هستند.
می‌دانم که درمورد این
یکی تعجب زده خواهید شد.
بله، آنها هم یکدیگر را می‌بوسند،
بعضی‌ها وقت‌ها بسیارعمیق.
(تشویق)
بعضی‌ها حتی یاد گرفته‌اند که 
به همسرانشان خیانت بکنند.
(خنده)
برای مثال،جاکانا آفریقایی:
ماده‌ها با نرهای متعددی 
جفت گیری خواهند کرد
و بعد فرار می‌کند نر‌های دیگر
را برای جفت‌گیری پیدا کند
و او نرش را ترک می‌کند 
تا از جوجه‌ها مراقبت می‌کند.
(خنده)
(تشویق)
پرندگان کمک شایانی به ما می‌کنند،
و هر روز نقش‌های حیاتی را در
اکوسیستم‌های ما بازی می‌کنند.
کرکس‌ها محیط زیست ما را با هضم
مواد بیماری‌زا تمیز می‌کنند،
وبه کار لاشه‌هایی که پاک کردن آنها از
محیط زیست برای ما هزینه‌های زیادی
دارد پایان می‌دهند.
یک دسته بزرگ از کرکس‌ها قادرند 
لاشه ای به اندازه یک گورخر
را ظرف حدودا ۳۰ دقیقه
تا استخوان بخورند و از بین ببرند.
جغدها کمک می‌کنند تا محیط زیست
از شر جوندگان خلاص شود
این خیلی به ما کمک می‌کند چون 
هزینه‌های ما را کاهش می‌دهد—
محصولاتمان را ازدست نمی‌دهیم
و در وهله دوم، لازم نیست مواد شیمیایی مضر
برای کنترل جوندگان خریداری کنیم.
شهدخواران زیبایی که در
محیط زیست مان می‌بینیم
بخشی از خدمه گرده افشانی طبیعت هستند،
و به گیاهانمان کمک می‌کنند
تا میوه‌ها را شکل دهند.
به همراه گرده افشان‌های دیگر مثل حشرات،
درحقیقت به ما کمک کرده‌اند تا
بیشتر محصولات غذایی را که سالهاست به
آن‌ها وابسته هستیم به دست بیاوریم.
متاسفانه، تا به امروز زندگی پرندگان
عالی و مناسب نبوده است.
آنها هر روز هر کجا که زندگی می‌کنند
با چالش‌های فراوانی مواجه هستند.
اوج تهدید‌هایی که پرندگان با آن
مواجه‌اند از دست دادن زیستگاه
و کاهش دسترسی به غذاست.
همچنین پرندگان شکار هم می‌شوند،
به خصوص گونه‌های مهاجر
و اردک‌هایی که در آب ها
کنار هم جمع می‌شوند.
مسمویت نیز در دسته‌هایی که تمایل به
درکنارهم بودن دارند در حال رخ دادن است،
به خصوص در مکان‌هایی مثل شالیزارها.
علاوه برآن، خطوط برق نیز
پرندگان را ازبین می‌برند
و آسیاب‌های بادی پرندگان
را وقتی که در امتداد
تیغه‌ها پرواز می‌کنند تکه تکه می‌کند.
اخیرا، در مورد تغییرات اقلیمی
که سر خط خبرهای زیادی است
صحبت‌هایی شنیدیم،
که بر روی پرندگان هم تاثیر دارد،
به این علت که پرندگان هم برای تولید مثل و 
تغذیه بهتر مجبور به مهاجرت می‌شوند
چون متاسفانه جایی که زندگی می‌کرده‌اند
دیگر قابل سکونت نیست.
دید خودم نسبت به پرندگان عوض شد
وقتی که پسری در دبیرستان بودم،
پسری آنجا بود که به بال و پای
پرنده‌ای که آن را شاهین نقره‌ای
می‌نامیم جراحت وارد کرده بود.
من آنجا ایستاده بودم،
فقط یک پسر ۱۴ ساله،
و انسانی را در شرایطی مشابه تصور می‌کردم،
چون این پرنده نمی‌توانست به خودش کمک کند.
حتی اگر چه من در آن زمان زیست شناس نبودم،
با سه تا از دوستانم جمع شدیم و تصمیم 
گرفتیم که به پرنده پناه بدهیم
تا زمانی که قدرتش را به دست بیاورد و
بعد از آن آزادش کنیم.
جالب توجه است که پرنده به تغذیه از گوشت 
گاوی که از آشپزخانه مدرسه مان می‌آوردیم
راضی بود و ما موریانه‌های اطراف محوطه را 
هم برای شام هر روزش شکار می‌کردیم.
بعد از چند روز، قدرتش را دوباره 
به دست آورد
و ما آزادش کردیم.
ما از این که می‌دیدیم
دوباره پر و بال می‌زند
و پرواز می‌کند خیلی خوشحال بودیم.
و آن تجربه شیوه نگرش
ما به پرندگان را عوض کرد.
بعد از آن مجله ای را ساختیم،
و نام آن را مجله شاهین گذاشتیم،
و به افتخار آن پرنده‌ای بود که
درطول دبیرستان‌مان به آن کمک کرده بودیم.
آن تجربیات دوران دبیرستان من را به شخصی
که امروزحامی محیط زیست است تبدیل کرد.
و شور و علاقه‌ای به پرندگان ایجاد کرد
که مخصوصا برای آفریقا و همه آفریقایی‌ها
از اهمیت ویژه‌ای برخوردار است،
چون در بین همه قاره‌های دیگر،
آفریقا ازشگفت‌آورترین گونه‌های 
پرندگانی میزبانی می‌کند
که می‌توانید هرجای
دنیا آنها را پیدا کنید.
تصور کنید اسمی مثل "شوئبیل" داشته باشید.
اسم آن پرنده است.
و کشور‌هایی مثل جمهوری کنگو،
تانزانیا، اوگاندا و کنیا هستند
که باعث شدند قاره بیشترین تعداد تنوع را
در زمینه گونه‌ها داشته باشد.
این پرنده‌ها به فراهم کردن 
قاره‌ای با خدماتی حیاتی
که اکوسیستم آفریقا نیاز
دارد ادامه می‌دهند.
علاوه بر آن، پتانسیل زیادی
در آفریقا وجود دارد
تا جهان را به سمت گردشگری 
مرتبط با پرندگان هدایت کند.
اقتصاد مطمئنا سود خواهد کرد.
تصور کنید که چه تعداد از جوامع از 
گروه‌های توریستی که برای دیدن
پرندگان بومی که فقط می‌توانند
در آن روستاها پیدا کنند
سود خواهند برد.
چگونه باهم به پرندگان کمک کنیم؟
الان یک شانس برای همه شما وجود دارد
که با همکاری کردن برای بقای پرندگان
عشق‌تان را به سمت آنها متوجه کنید،
و می‌توانید این کار را با تبدیل شدن به 
یک شهروند دانشمند انجام بدهید.
علم شهروندی یک گرایش رو
به رشد در سراسر جهان هست،
و ما سناریو‌های را برگزار
کردیم که مردم با سایر جوامع
اطلاعاتی در مورد مسائل
نوین ترافیکی، هشدار‌های امنیتی و غیره
درمیان بگذارند.
به عنوان تماشا کننده پرنده‌ها دقیقا
همان چیزی بود که فهمیدیم،
و به آن فکرکردیم، چون پرنده‌ها 
همه جا پیدا می‌شوند،
اگرما همه شما و هرکسی دیگر را
که در آفریقا بود، جمع می‌کردیم
تا به ما بگویند پرند‌هایی که یافته‌اند
کجا زندگی می‌کنند، کجا تجمع دارند،
یا حتی کجا فعالیت می‌کنند، آن موقع 
می‌توانستیم یک نقشه از هرگونه پیدا کنیم،
و از روی آن دانشمندان قادر بودند که
درحقیقت تلاش برای حفظ زیست
بوم‌هایی که مهم تر از همه هستند
را اولویت بندی کنند.
این دو پروژه را برای مثال درنظر بگیرید،
بانک اطلاعاتی رپتور آفریقا،
که تمام پرندگان شکاری درقاره
آفریقا را نقشه برداری می‌کند،
و نقشه پرندگان کنیا،
که حدود ۱،۱۰۰ گونه ای که در کشورم کنیا
حضور دارند را نقشه برداری می‌کند.
این دو پروژه پایگاه‌های
اطلاعاتی آنلاین دارند
که به مردم اجازه ارائه اطلاعات را می‌دهد،
این پایگاه‌ها به وب سایت‌های
متعاملی تبدیل شده است که
عموم می‌توانند از آن استفاده کنند 
و از طریق آن تصمیم گیری کنند.
اما هنگام آغاز به کار،
مشکلی بزرگ وجود داشت.
از طرف تماشاچیان پرنده شکایتهای
بسیاری دریافت کردیم
آنها می‌گفتند،
«من در یک روستا هستم،
به رایانه دسترسی ندارم.
چگونه بگویم که چه پرندگانی
در اقامت گاه من زندگی می‌کنند
یا کجا فعالیت می‌کنم،کجا اجتماع می‌کنم؟»
بنابراین مجبور به بازنگری تدابیرخود برای
یافتن راه حلی پایدار بودیم.
ساده بود:
بلافاصله متوجه شدیم که گوشی‌های همراه
به طور سریعی در آفریقا
در حال رایج شدن هستند
و اکثر مناطق می‌توانند به
آن دسترسی داشته باشند.
بنابراین با ایده برنامه‌های
تلفن همراه که می‌توانید
روی آیفون و گوشی‌های اندرویدتان
داشته باشید وارد عمل شدیم،
و آن را رایگان در اختیار 
تماشاچیان مشتاق
پرندگان قرار دادیم.
خب با برد-لیزر که در نقشه پرندگان کنیا 
استفاده می‌شود وارد عمل شدیم،
همچنین مشاهدات
رپتور آفریقایی را هم داشتیم،
که هم اکنون در پایگاه داده ای
رپتور آفریقا استفاده می‌شود.
این یک پیشرفت بزرگ در کار ما بود
و باعث شد که حجم زیادی از اطلاعات را
از طرف هر تماشاچی پرنده در
مناطق آن بیرون به دست بیاوریم.
با این وجود، متوجه شدیم
که علم شهروندی
درواقع بسیار قدرتمند است،
به این دلیل که،
علم شهروندی قابل تطبیق است.
و درحقیقت ما قادر بودیم که تعداد متعددی 
تماشاچی پرنده به وجود بیاوریم تا
شروع به درمیان گذاشتن 
اطلاعات جدید با ما کنند.
هنگام شروع این کار،
ما نمی‌دانستیم که پرندگان 
میتوانند یک دروازه ی بزرگ
برای دسترسی به حفاظت از
گونه‌های دیگر حیوانات باشند.
جالب است که هم اکنون در موزه مجازی آفریقا،
ما نقشه‌هایی از سنجاقک‌ها،
پروانه‌ها و بیدها،
خزندگان،قورباغه‌ها،ارکیده‌ها،عنکبوت‌ها،
عقرب‌ها، و بله، حتی ما از قارچ‌ها
هم نقشه‌برداری می‌کنیم.
چه کسی نقشه‌برداری از
قارچ‌ها را تصور می‌کرد؟
خب در واقع این به ما نشان داد که
جامعه ای از افراد را ساخته‌ایم که
به طبیعت آفریقا اهمیت می‌دهند.
بدین وسیله از همه شما دعوت می‌کنم
که به من در ارتقاء دادن ارزش پرندگان
درون جوامع‌مان بپیوندید.
لطفا درمورد پرندگان به
دوستان‌تان هم بگویید،
زیرا ما همیشه تمایل به دوست داشتن و
مراقبت از دانسته‌های خویش داریم.
لطفا زمانی سرکار هستید یا در مدرسه
یا خانه ،
دقایق اندکی از وقت آزاد خود 
را حداقل صرف تماشای
اطراف خود کنید و 
پرندگان زیبایی که آنجا هستند را ببینید.
بیایید و به ما درعلم شهروندی بپیوندید
و به ما بگویید پرندگانی را که در اماکن
مختلف دیده‌اید کجا هستند.
حتی ساده‌تر،
می‌توانید برای بچه‌هایتان یا
حتی خواهر و برادرتان
یک جفت دوربین دوچشمی(شکاری)
یا یک کتاب پرندگان بخرید
و بگذارید زیبایی این پرندگان را درک کنند.
چون شاید یک روز بخواهند از چیزی
می‌شناسند و دوست دارند مراقبت کنند.
درحقیقت بچه‌ها آیندگان ما هستند.
لطفا بیایید به آنها بیاموزیم که
پرسازان را دوست داشته باشند،
چون که عشق به پرندگان
می‌تواند یک دروازه بزرگ برای 
دانستن قدر همه گونه‌های طبیعت باشد.
خیلی ممنونم.
(تشویق)
ممنونم.

