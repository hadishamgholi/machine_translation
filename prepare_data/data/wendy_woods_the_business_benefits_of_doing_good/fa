
چند سال قبل،
تمام کشورهای توسعه یافته دنیا —
کشورهای ثروتمندتر —
و تمام خیریه‌ها
در مجموع حدود ۲۰۰ میلیارد دلار
به کشورهای در حال توسعه اهدا کردند.
کشورهایی که بخش بزرگتری از بارها،
سنگین‌ترین بارهای بزرگترین 
مشکلات جهان بر دوش آن‌هاست:
فقر، گرسنگی، تغییرات آب‌وهوایی و نابرابری.
در همان سال،
کسب‌وکارها ۳/۷ تریلیون دلار
در همان کشورها سرمایه‌گذاری کردند.


من برای کارم زیاد سفر می‌کنم
و این شانس را دارم که
چیزهای هیجان‌انگیزی را ببینم
که سازمان‌های مردم نهاد و دولت‌ها
با بخشی از آن ۲۰۰
میلیارد‌ دلار انجام می‌دهند:
کمک به کودکان دچار سوء تغذیه
یا خانواده‌هایی که به
آب آشامیدنی دسترسی ندارند،
کودکانی که در غیر اینصورت باسواد نمی‌شدند.
ولی این کافی نیست
چرا که بزرگترین مشکلات در جهان
به تریلیون‌ها دلار نیاز دارند
نه تنها میلیاردها دلار.
پس اگر بخواهیم پیشرفت
قابل ملاحظه و پایداری
در ارتباط با چالش‌های
بزرگ دنیا داشته باشیم،
به کسب‌وکارها نیاز داریم،
هم شرکت‌ها و هم سرمایه‌گذاران،
تا راهکارها را به پیش ببرند.


پس بیایید در مورد این صحبت کنیم
که کسب‌وکارها باید چه کار کنند.
و وقتی این را می‌گویم،
احتمالاً فکر می‌کنید که می‌خواهم
در مورد کارهای بشردوستانه شرکت‌ها
یا مسئولیت اجتماعی آن‌ها صحبت کنم.
مسئولیت اجتماعی شرکت‌ها
امروزه به هنجار تبدیل شده
و بسیار سودمند است.
راهی را برای سخاوتمندی
شرکت‌ها فراهم می‌کند
و این سخاوتمندی برای
بسیاری از کارکنان شرکت‌ها
و مشتریان آن‌ها مهم است.
اما می‌دانید؟
این به اندازه کافی بزرگ
یا قوی
یا پایدار نیست
که پیشران راه‌حل‌های بزرگترین
مشکلات در جهان امروزی ما باشد
به خاطر هزینه‌ی تدریجی آن.
حتی در زمان رونق کسب‌وکار،
مسئولیت اجتماعی شرکت‌ها طوری
طراحی نشده که مقیاسش افزایش یابد.
و البته بعداً در زمان رکود،
یکی از اولین برنامه‌هایی
است که باید متوقف شود.
پس نه،
سی‌اس‌آر —
مسئولیت اجتماعی شرکت‌ها —
راه حل نیست.
ولی تی‌اس‌آی —
تأثیر کل اجتماعی هست.


تی‌اس‌آی مجموع تمام راه‌هایی
است که از طریق آن‌ها
کسب‌وکارها می‌توانند بر جامعه
از طریق انجام کارواقعی تأثیر بگذارند:
فکر کردن به زنجیره‌های تأمین،
کار کردن بر روی طراحی
محصول و فرآیندهای تولید
و توزیع آن‌ها.
کسب و کار واقعی،
وقتی با نوآوری همراه شود،
می‌تواند مزایای تجاری کلیدی
برای شرکت ایجاد کند
و می‌تواند مشکلاتِ جدی
جهان امروز ما را حل کند.


اما تی‌اس‌آی چه شکلی است؟
تمرکز بر روی تی‌اس‌آی
به معنای در نظر گرفتن ملاحظات
اجتماعی و زیست‌محیطی است.
و می‌دانید؟
این چیز کاملاً جدیدی هم نیست.
مدتی است که در مورد آن فکر می‌شود.
ولی سختی کار اینجاست که هنوز شرکت‌ها
تنها به چیزی به نام تی‌اس‌آر فکر می‌کنند:
بازده کل سهام‌داران.
اما تی‌اس‌آی —
تأثیر کل اجتماعی —
باید در کنار تی‌اس‌آر قرار گیرد
به عنوان یک پیشران مهم و
معتبر در استراتژی شرکت
و تصمیم‌گیری در شرکت.
و ما داده‌های لازم را داریم که
نشان دهیم چرا و چگونه.


برخی شرکت‌ها در حال حاضر
این کار را انجام می‌دهند.
و عملی کردن آن را شروع کرده‌اند.
اجازه دهید داستانی در مورد «مارس» بگویم.
مارس ششمین شرکت خصوصی بزرگ در آمریکاست.
اگر شما مثل من باشید،
آن‌ها محصولات مهمی برایتان تولید می‌کنند.
مثل قهوه و شکلات.
پس جای تعجب نیست
که یکی از مهم‌ترین
مواد اولیه آن‌ها کاکائو است.
و برخی رقبای آن‌ها نگرانی‌های زیادی
در مورد پایداری دسترسی
به عرضه کاکائو دارند.
ولی مارس نگران نیست.
آن‌ها از تأمین ثابت این محصول
در بلندمدت مطمئن هستند.
اما چرا؟
به این دلیل که آن‌ها با سازمان‌های
مردم‌نهاد در سراسر دنیا همکاری می‌کنند
که آن‌ها هم با کشاورزانی کار می‌کنند
که سهامداران کوچک خود هستند.
و سازمان‌های مردم نهاد
وابسته به نهادهای مرجع
به کشاورزان کمک می‌کنند تا میزان
برداشت محصول خود را افزایش دهند،
و مطمئن می‌شوند که آن‌ها
دستمزد مناسب و کافی دریافت کنند
و به آن‌ها کمک می‌کنند که مشکلات حقوق بشری
در زنجیره تأمین را رفع کنند،
و همینطور کمک می‌کنند که مسائل
زیست محیطی را به حداقل برسانند،
مثل نابودی جنگل‌ها.
مارس در حال تضمین ۱۰۰
درصدی تأمین کاکائو است.
پس این یک برنامه خوب
برای جامعه کشاورزان است،
یک برنامه خوب برای محیط زیست است،
و یک برنامه خوب برای مارس است،
که یک ریسک مهم را در زنجیره
تأمین خود برطرف کرده است.


حالا بیایید به سراغ داده‌ها برویم،
چون واقعاً خیلی عالی است.
و اجازه دهید توضیح بدهم دقیقاً
راجع به کدام نکات داده صحبت خواهم کرد.
وقتی تحلیلگران و کارشناسان مالی،
شرکت‌ها را بررسی می‌کنند،
به آمارهای متفاوت بسیاری فکر می‌کنند.
من می‌خواهم راجع به دو مورد مهم صحبت کنم.
می‌خواهم در مورد ارزش کلی یک شرکت —
ارزش‌گذاری آن —
و حاشیه سود آن صحبت کنم.
اساساً تفاوت تمام درآمدهای آن
و تمام هزینه‌هایش.


در تحقیق ما،
ما شرکتهای نفت و گاز را بررسی کردیم.
و شرکتهای نفت و گازی
که تی‌اس‌آی را به بهترین
شکل اجرا می‌کنند —
تأثیر کل اجتماعی —
رشد ۱۹ درصدی را در
ارزش‌گذاری خود تجربه می‌کنند.
۱۹ درصد.
وقتی واقعا عالی
روی حداقل کردن تاثیر شرکت
بر محیط زیست و آب کار می‌کنند،
و وقتی برنامه‌هایی قوی برای
سلامت و امنیت کارکنانشان دارند.
و وقتی برنامه‌هایی قوی برای آموزش
کارکنانشان هم اضافه می‌کنند،
حاشیه سود آن‌ها ۳/۴ درصد افزایش می‌یابد.


اما صنایع دیگر چطور؟
شرکتهای دارویی برتر از نظر تی‌اس‌آی،
رشد ارزش‌گذاری ۱۲ درصدی را تجربه می‌کنند.
و اگر دسترسی به داروها را گسترش دهند —
یعنی داروها را در دسترس
افراد نیازمند قرار دهند —
حاشیه سودشان ۶/۷ درصد افزایش می‌یابد.


بانک‌هایی که بهترین تی‌اس‌آی را دارند،
سه درصد رشد ارزش‌گذاری را تجربه می‌کنند،
و آن‌هایی که تفاوتی در
شمول مالی ایجاد می‌کنند —
یعنی محصولات مالی را در دسترس
افراد نیازمند آن‌ها قرار می‌دهند —
۰/۵ درصد حاشیه سود بیشتری دارند.
این اعداد ممکن است برای بانک‌ها
چندان زیاد به نظر نرسند،
اما در صنایع بسیار رقابتی،
حتی تفاوت‌های کوچک در
حاشیه سود، اهمیت زیادی دارند.


شرکت‌های کالاهای مصرفی چطور؟
تولیدکنندگان محصولاتی که
عاشقشان هستیم، مثل قهوه و شکلات.
شرکت‌های کالاهای مصرفی که بهترین عملکرد را
از نظر تأثیر کل اجتماعی دارند،
۱۱ درصد ارزش‌گذاری بهتری را تجربه می‌کنند.
و اگر آن‌ها کارهای هوشمندانه‌ای
در زنجیره ارزش خود انجام دهند —
منابع محصولاتشان را به طور جامع
و مسئولیت‌پذیرانه تأمین کنند —
حاشیه سود ناخالص آن‌ها
۴/۸ درصد افزایش می‌یابد.
این اعداد قابل توجه هستند.
ما مدت زیادی می‌دانستیم
چیزهایی مثل مبانی مالی،
نرخ رشد و ریسک مالی،
پیشران‌های اصلی ارزش‌گذاری هستند،
اما این تحلیل دقیق نشان می‌دهد
عوامل اجتماعی و زیست‌محیطی —
معیارهای تأثیر کل اجتماعی —
هم بر روی ارزش‌گذاری
و حاشیه سود تأثیرگذارند.
واو.
اگر همه چیزها برابر باشند —
ما این تحلیل را با چیز دیگری ترکیب نکردیم.
اگر همه چیزهای دیگر برابر باشند،
شرکت‌هایی که عملکردی قوی در
حوزه‌های اجتماعی و زیست‌محیطی دارند
به حاشیه سود بالاتر
و ارزش‌گذاری بیشتری دست می‌یابند.


حالا، من متوجه هستم
که شرکت‌ها برای دستیابی به
درآمد در کوتاه‌مدت تحت فشارند.
اما خوشبختانه،
سرمایه‌گذارانی که بخشی از
این فشارها را ایجاد می‌کنند
در حال بیشتر فکر کردن به بلندمدت هستند
و با این عینک تی‌اس‌آی فکر می‌کنند.
در گفتگوها و نظرسنجی‌های
ما از سرمایه‌گذاران،
۷۵ درصد از آن‌ها گفته‌اند
که انتظار دارند درآمدها
و بازده عملیاتی
شرکت‌هایی که با عینک تی‌اس‌آی
فکر می‌کنند بیشتر شود.
و آن‌ها در حال در نظر گرفتن این موضوع
در رفتارهای سرمایه‌گذاری خود هستند.
سال گذشته،
۲۳ تریلیون دارایی جهانی
در دسته سرمایه‌گذاری مسئولیت‌پذیرانه
از نظر اجتماعی قرار گرفته‌اند.
این رقم نسبت به دو سال گذشته
پنج میلیارد بیشتر شده است.
و برابر با یک چهارم مجموع دارایی‌های جهانی
است که در جهان مدیریت می‌شوند.


می‌دانم بعضی از شما ممکن است
زیاد احساس خوبی نداشته باشید.
چون من در ده‌ها سال مشاوره استراتژیک
به کسب‌وکارها و سازمان‌های مردم‌نهاد
و دولت‌ها در سراسر جهان،
متوجه شدم بسیاری از بازرگانان
نسبت به صحبت کردن یا حتی گاهی فکر کردن
به منافع تجاریِ کار خوب، تردید دارند.
آن‌ها فکر می‌کنند این موجب می‌شود
ارزش منافعی که آن‌ها برای
جامعه خلق می‌کنند نفی شود.
یا این که آن‌ها را به چشم افراد بی‌عاطفه
یا حتی مزدور خواهند دید.
اما ما واقعاً نیاز داریم
که متفاوت فکر کنیم.
ما نیاز داریم که متفاوت فکر کنیم
چون تنها راهی که از طریق
آن پیشرفت قابل توجهی
در مبارزه با مشکلات زمانمان خواهیم داشت
این است که کسب‌وکارها
راهکارها را به پیش ببرند.


کسب‌وکارها به نیازهای مشتریان پاسخ می‌دهند
و این کار باید سودآور باشد.
آن‌ها برای بقا به این نیاز دارند.
پس یکی از بهترین راه‌ها برای
این که کسب‌وکارها از رشد خود،
و طول عمر خود مطمئن شوند،
این است که به سخت‌ترین
چالش‌های جامعهٔ ما پاسخ دهند
و این کار را به صورت سودآور انجام دهند.
و وقتی این کار را نوآورانه انجام می‌دهند،
وقتی آن را اخلاقی، مسئولیت‌پذیرانه
و خارق‌العاده انجام می‌دهند،
باید به خود افتخار کنند.


ولی اگر هنوز به این شک دارید،
بیایید چند مثال دیگر را مطرح کنیم.
چه می‌شود اگر یک شرکت فناوری باشید
که سعی می‌کنید پلتفرم خود را گسترش دهید
و مشتریان خود را زیاد کنید؟
مثل ایربی‌ان‌بی.
ایربی‌ان‌بی مجموعه‌ای از
فعالیت‌های تأثیر کل اجتماعی دارد
که کاملاً همراستا با کسب‌وکارهای
اصلی آن‌ها هستند.
در یک برنامه،
آن‌ها جامعه خود را قادر می‌سازند
که برای افراد در فاجعه،
سرپناه رایگان فراهم کنند:
بازماندگان بحران و امدادرسانان.
در تلاش دیگری از طرف خود،
آن‌ها در واقع به کارکنان
سازمان‌های مردم نهاد کمک می‌کنند
تا مطمئن شوند مردم می‌توانند رایگان
خانه‌هایی را در اختیار پناهجویان بگذارند.
حالا، چیزی از این برنامه که من دوستش دارم،
این است که فکر نمی‌کنم بسیاری
از مردم می‌توانستند متوجه شوند
چگونه سخاوتمندی خود را نشان دهند
و درهای خانه‌هایشان را برای
افرادی چنین نیازمند باز کنند —
قطعاً نه اینقدر سریع یا آسان یا کارآمد —
اگر این نوآوری ایر‌بی‌ان‌بی وجود نداشت.
اما در همین حال،
این نوآوری، در محوریت استراتژی
شرکتی آن‌ها قرار دارد
و محور رشد آن‌ها است
چرا که آن‌ها رشد می‌کنند،
وقتی تعداد میزبانان و مهمانانی که
از پلتفرم آن‌ها استفاده
می‌کنند افزایش می‌یابد.
اما اگر آن‌ها تنها
به بازگشت سرمایه خود فکر می‌کردند،
شک دارم که هیچ‌وقت این راه را
برای رشد پیدا می‌کردند،
چون برای آن حق معامله دریافت نمی‌کنند.
پس این یک راه کاملاً هیجان‌انگیز است،
که فکر می‌کردند چطور توانمندی‌های خود را
برای رفع نیاز جامعه بکار گیرند
و در همین حال، رشد خود را تقویت کنند.


اما چه می‌شود اگر بخواهید
بخش‌های جدیدی از مشتریان پیدا کنید؟
بیایید به آفریقای جنوبی برویم،
و در مورد استاندارد بانک صحبت کنیم.
در آفریقای جنوبی،
دولت مقرراتی دارد
که تمام بانک‌ها را ملزم به
اهداء ۰/۲ درصد از سودشان
به شرکت‌های کوچک و متوسط
تحت مالکیت سیاه‌پوستان می‌کند.
و بسیاری از بانک‌ها فقط آن را
به کارآفرینان اهدا می‌کنند،
اما استاندارد بانک خلاقانه فکر کرد.
و کاری که کردند این بود
که این منابع مالی را
در یک صندوق مستقل سرمایه‌گذاری کردند،
و از این صندوق برای وام دادن به
کارآفرینان سیاه‌پوست استفاده کردند.
این یک مدل بسیار برتر است.
آن‌ها می‌توانند با سرمایه
از کارآفرینان حمایت کنند،
اما چون موفقیت آن‌ها کاملاً وابسته به
موفقیت کارآفرینان است،
آن‌ها از منابع مالی برای ارائه
کمک‌های فنی هم استفاده می‌کنند.
هرچه از کارآفرینان بیشتری حمایت شود،
افراد و جوامع بیشتری از فقر نجات می‌یابند.
و این برای استاندارد بانک موفقیت‌آمیز بود.
آن‌قدر موفقیت‌آمیز که آن‌ها در حال کار
بر روی گسترش این برنامه
به سایر حوزه‌های فعالیت خود هستند.


این‌گونه نیست که ما برای رفع مشکلات جهان
در زمان زیادی تلاش نکرده‌ایم.
این کار را کرده‌ایم، و هنوز هم می‌کنیم.
ما در حال پیشرفت هستیم،
اما این به اندازه کافی بزرگ نیست،
یا به اندازه کافی سریع نیست،
یا به اندازه کافی فراگیر نیست،
ما نیازمند تغییر تفکر هستیم.
نیاز داریم کسب‌وکارهایی داشته باشیم —
شرکت‌ها و سرمایه‌گذارانی —
که سرمایه و استراتژی شرکتیِ
خلاقانه و نوآورانه را
برای حل بزرگترین مشکلات جهان بکار گیرند.
و وقتی این کار را نوآورانه انجام می‌دهند،
و وقتی آن را
با تمام تفکر و استراتژی خود انجام می‌دهند
و با تمام سرمایه خود،
و هم بازگشت سرمایه برای سهام‌داران
و هم تأثیر کل اجتماعی به وجود می‌آورند،
می‌دانیم که ما آن مشکلات را حل خواهیم کرد،
هم با سودآوری و هم سخاوت‌مندانه.


سپاسگزارم.


(تشویق)

