
چهار سال پیش اینجا در TED،
من خبر ماموریت ۱ پلانت را اعلام کردم:
پرتاب ناوگانی از ماهواره‌ها
که کل زمین را روزانه تصویر برداری کنند،
و دسترسی به آن را مردمی کنند.


مشکلی که می‌خواستیم حل کنیم ساده بود.
تصاویر ماهواره‌ای که آنلاین پیدا می‌کنید
قدیمی است، عموما سالها از عمرشان گذشته،
و فعالیت‌های بشر در روز‌ها و هفته‌ها
و ماه‌ها اتفاق می‌افتد،
و نمی‌توانی چیزی را که نمی‌بینی اصلاح کنی.
ما می‌خواستیم به مردم ابزاری دهیم تا این
تغییرات را ببینند و کاری کنند.
تصویر زیبای تیله آبی، که
توسط فضانوردان آپولو ۱۷ در ۱۹۷۲ گرفته شد
باعث شد تا بشریت از اینکه روی سیاره‌ای
شکننده قرار دارد آگاه شود.
و ما خواستیم تا این را
به سطحی بالاتر ارتقاء دهیم،
برای آنکه به مردم ابزاری دهیم 
تا عمل کنند، و مواظبش باشند.


خوب، بعد از پروژه‌های آپولو زیادی
که برای خود داشتیم،
پرتاب بزرگترین
ناوگان ماهواره‌ای در تاریخ بشر،
به هدف خود رسیدیم.
امروزه، پلانت هر روز از تمامی سطح زمین 
تصویر برداری می‌کند.
ماموریت انجام شد.


(تشویق حضار)


متشکرم.
۲۱ موشک پرتاب شدند —
این پویا‌نمایی آن را ساده نشان می‌دهد —
اینطور نبود.
و ما حالا بیش از
۲۰۰ ماهواره در مدار داریم،
که اطلاعات خود را به ۳۱ ایستگاه زمینی
که در اطراف زمین ساخته‌ایم ارسال می‌کنند.
در کل، ۱/۵ میلیون تصویر ۲۹ مگاپیکسلی را
هر روز دریافت می‌کنیم.
و روی هر نقطه‌ای از سطح زمین،
ما بطور متوسط بیش از ۵۰۰ عکس داریم.
یک مجموعه عمیق از اطلاعات،
که تغییرات وسیع را ثبت می‌کند.


و خیلی از مردم 
از این تصاویر استفاده می‌کنند.
شرکت‌های کشاورزی از آن استفاده می‌کنند
تا بازدهی محصول کشاورزان را افزایش دهند.
شرکت‌های نقشه‌برداری مصرف کنندگان با
آن نقشه‌های آنلاین را بهتر می‌کنند.
دولت‌ها از آن برای امنیت مرز‌ها
استفاده می‌کنند
یا برای کمک‌رسانی به بلایای طبیعی بعد
از سیل و آتش و زلزله استفاده می‌شوند.
و بسیاری از سازمان‌های مردم نهاد
از آن استفاده می‌کنند.
پس برای ردیابی و توقف نابودی جنگل‌ها.
یا کمک به یافتن پناهندگاهی 
که از میانمار می‌گریزند.
یا ردیابی همه فعالیت‌هایی که در
بحران سوریه جریان دارد،
نیاز به همه تصویر‌ها داریم.


و امروز، مفتخرم که ارائه
داستان‌های پلانت را اعلام کنم.
هر کسی می‌تواند به planet.com برود
حساب کاربری باز کند 
و همه تصاویری ما را آنلاین ببیند.
کمی شبیه گوگل‌ارث است،
بجز اینکه تصاویرش بروز است،
و می‌توانی در طول زمان به عقب برگردی.
می‌توانی هر دو روزی را با هم مقایسه کنی
و تغییرات چشمگیری که در سیاره‌مان
رخ می‌دهد را ببینی.
یا می‌توانی اثر گذشت زمان را در ۵۰۰ تصویری
که داریم ایجاد کنی
و این تغییرات چشمگیر را 
در طول زمان ببینی.
و آن را از طریق رسانه‌های
اجتماعی توزیع کنی.
خیلی زیباست.


(تشویق حضار)


متشکرم.


در ابتدا این ابزار را برای
روزنامه‌نگاران خبری ساختیم،
که می‌خواستند اطلاعات بی‌طرفانه‌ای
را در باره اتفاقات جهان کسب کنند.
اما حالا آن را برای همه باز کرده‌ایم،
برای کار‌های غیر انتفاعی یا شخصی.
و امیدواریم این به مردم ابزاری برای
یافتن و دیدن تغییرات این سیاره
و اینکه کاری کنند بدهد.
خوب، حالا بشریت این پایگاه داده اطلاعات
از سیاره را فراهم کرده،
که در زمان تغییر می‌کند.


ماموریت بعدی ما چیست، ماموریت ۲ چیست؟
بطور خلاصه، فضا بعلاوه هوش مصنوعی.
کاری که ما
با هوش مصنوعی می‌کنیم
پیدا کردن اشیاء
در کل تصویر‌های ماهواره است.
همان ابزار هوش مصنوعی که برای پیدا کردن
گربه در ویدئو‌های آنلاین استفاده می‌شود
را می‌توان برای پیدا کردن اطلاعات 
در تصویرها استفاده کرد.
تصور کن اگر بتوانی بگویی
این یک کشتی است، این یک درخت است.
این یک خودرو است، این جاده است،
این ساختمان است، این یک کامیون است.
و اگر بتوانی این کار را برای
میلیون‌ها تصویری که
هر روزه دریافت می‌کنی انجام دهی،
پس اساسا بانک اطلاعاتی درست کرده‌ای
از همه اشیاء قابل توجه
روی سطح کره زمین، در هر روز.
و این بانک اطلاعات قابل جستجو است.


پس این دقیقا کاری است که می‌کنیم.
این نمونه‌ اولیه‌ای است که با
API ما کار می‌کند.
اینجا پکن است.
فرض کنید که بخواهیم هواپیما‌های 
داخل فرودگاه را بشماریم.
فرودگاه را انتخاب می‌کنیم.
و هواپیما‌ها را 
در تصویر امروز پیدا می‌کند،
و هواپیما‌ها را در تمامی 
عکس‌های قبل از آن هم پیدا می‌کند،
و این نمودار از تمامی هواپیما‌های فرودگاه
پکن در طول زمان را می‌سازد.
مسلم است، می‌شود این کار را برای
همه فرودگاه‌های دنیا انجام داد.
بیاید اینجا به بندر ونکوور نگاه کنیم.
و همان‌ کار را انجام دهیم،
اما این بار با کشتی‌ها،
پس، ونکوور را بزرگ می‌کنیم،
منطقه‌ای را انتخاب می‌کنیم،
و دنبال کشتی‌ها می‌گردیم.
و خروجی‌اش این است که کشتی‌ها کجا هستند.


حالا، ببین که این چقدر برای افراد
گارد ساحلی مفید است
که می‌خواهند
جلو ماهیگیری غیر‌قانونی را بگیرند.
کشتی‌های ماهیگیری قانونی،
موقعیتشان را توسط
فرستنده‌های AIS مشخص می‌کنند.
اما ما مکررا کشتی‌هایی را می‌بینیم
که این کار را نمی‌کنند.
عکس دروغ نمی‌گوید.
پس، گارد ساحلی می‌تواند این را ببیند
و برود و این کشتی‌های ماهیگیری
غیر‌قانونی را پیدا کند.
و بزودی ما نه تنها هواپیما و کشتی
بلکه همه چیز‌های دیگر را هم اضافه می‌کنیم،
و می‌توانیم اطلاعاتی را
از موقعیت‌ همه این چیز‌ها را
در طول زمان خروجی بدهیم
آن را می‌توان بصورت دیجیتال توسط
گردش کار افراد ایجاد کرد.
بتدریج، مرورگر‌های اینترنت
پیچیده‌تر می‌شوند
که افراد از منابع مختلفی وارد می‌شوند.


اما نهایتا، می‌توانم تصور کنم که
ما تصویر برداری را کاملا تغییر می‌دهیم
و تنها رابطی برای
جستجو در زمین خواهیم داشت.
فرض کنید بتوانیم سوال کنیم،
«چند خانه در پاکستان وجود دارد؟
نمودار تغییر زمانی‌اش را برایم بساز.»
«چند درخت در آمازون وجود دارد
و می‌توانی محل درخت‌هایی که در
فاصله هفته پیش 
تا این هفته قطع‌شده‌اند را بگویی؟»
عالی نیست؟


خوب، این کاری است که می‌خواهیم
به پیش ببریم،
و اسمش را گذاشته‌ایم «زمین قابل جستجو.»
پس، ماموریت اول پلانت تصویر برداری از
کل سیاره هر روز
و در دسترس قراردادنش است.
ماموریت دوم پلانت فهرست بندی
تمامی چیز‌های روی سیاره به تدریج است
و قابل جستجو کردنش.


بگذارید شما را با یک مقایسه ترک کنم.
گوگل چیز‌هایی را که در اینترنت
بود فهرست‌بندی و قابل جستجو کرد.
ما چیز‌هایی را که روی زمین است
فهرست‌بندی و قابل جستجو می‌کنیم.


خیلی از شما متشکرم.


(تشویق حضار)

