
«کشیش دانیل بریگان» یک بار گفت که
"نوشتن درباره زندانی‌ها
تا حدی مثل این است که درباره مردگان
بنویسی."
فکر می‌کنم که منظورش این بود که ما
با زندانی‌ها مثل ارواح رفتار می‌کنیم.
آنها دیده و شنیده نمی‌شوند.
براحتی می‌توان آنها را نادیده گرفت
و این خیلی راحت‌تر می‌شود وقتی که دولت‌ها
تلاش زیادی کنند که آنها را مخفی نگه دارند.


به عنوان یک روزنامه‌نگار فکر می‌کنم
این داستانِ
کارهای پنهانیِ افرادی
که قدرت را بدست دارند
دقیقا همان داستان‌هایی هستند که
ما باید تعریف کنیم.
به همین دلیل من تحقیق درباره
آزمایشی و محرمانه‌ترین بخش‌های زندان
در ایالات متحده
برای زندانیان موسوم به "ردیفِ دو" را،
شروع کردم.
دولت به این واحدها "واحد کنترل ارتباطات" 
یا CMU می‌گوید.
زندانیان و زندانبانان به آنها
"گوانتاناموی کوچک" می‌گویند.
این بخش‌ها جزایری جدا افتاده هستند.
اما بر خلاف گوانتانامو آنها همین جا هستند،
در سرزمین‌مان،
و درون زندان‌های بزرگتر فدرال شناورند.


دو واحد CMU وجود دارد.
یکی در زندانی در «تِراهوتِ» ایالت «ایندیانا»
و دیگری درون این زندان در «ماریونِ»
ایالت «ایلینوی».
هیچکدام هنگام بازگشایی،
تحت بررسی رسمی که طبق
قانون الزامی است قرار نگرفته.
زندانیان CMU همگی به دلیل جرایم
محکوم شده‌اند.
برخی از پرونده‌ها سوال برانگیز هستند
و برخی شامل تهدید و خشونت.
من اینجا نمی‌خواهم بر سر گناهکار یا
بیگناه بودن زندانیان بحث کنم.
من اینجا هستم زیرا قاضیِ دادگاه عالی،
"ثرگود مارشال" گفت:
" وقتی که درهای زندان بسته می‌شوند
زندانیان مرتبه انسانی
خود را از دست نمی‌دهند."


هر زندانی‌ای که من با او مصاحبه کرده‌ام
می‌گوید سه نقطه روشن
در تاریکی زندان وجود دارند:
تماس‌های تلفنی،
نامه‌ها
و دیدار با خانواده.
CMUها زندان انفرادی نیستند ولی
همه‌ی این سه مورد را به شدت محدود می‌کنند
تا حدی که با شدیدترین زندان‌های ایالات متحده
مطابقت دارند یا از آنها پیشی می‌گیرند.
تماس‌های تلفنی آنها ممکن است
به ۴۵ دقیقه در ماه محدود می‌شود،
در مقایسه با ۳۰۰ دقیقه‌ای که زندانیان دیگر
فرصت دارند.
نامه‌هایشان ممکن است به شش صفحه
محدود باشد.
ملاقاتشان به چهار ساعت در ماه محدود می‌شود
در مقایسه با ۳۵ ساعت ملاقاتی که افرادی مانند
«اریک رودالف»، بمبگذار پارک المپیک،
در زندان فوق امنیتی دریافت می‌کنند.
اضافه بر این ملاقات‌ها در CMU، غیر تماسی
هستند. یعنی زندانیان حتی اجازه
در آغوش گرفتن خانواده‌شان را ندارند.
آنطور که یک زندانی در CMU می‌گفت،
"ما در اینجا شکنجه نمی‌شویم،
مگر به صورت روانی."


دولت نمی‌گوید که چه کسانی اینجا زندانی
هستند.
اما از طریق پرونده‌های دادگاه، تقاضاهای
در جریان
و مصاحبه با زندانیان حاضر و پیشین،
دریچه‌هایی کوچک به CMUها گشوده شده‌اند.


تقریبا ۶۰ تا ۷۰ زندانی اینجا هستند
و اکثریت آنها مسلمان هستند.
آنها شامل افرادی مانند «دکتر رافیل زفیر»
هستند که
تحریم‌های اقتصادی علیه عراق را با
فرستادن تجهیزات دارویی برای
کودکان آنجا نقض کرد.
افرادی مانند «یاسین عرف».
«عرف» و خانواده‌اش به عنوان پناهجو
از دست صدام حسین به نیویورک گریختند.
او در سال ۲۰۰۴ طی عملیات ویژه‌ی FBI
دستگیر شد.
«عرف» امام جماعت است و از او
خواسته شده بود که ضامن یک وام بشود،
که در فرهنگ اسلامی یک سنت است.
بعدا مشخص شد که یکی از افرادی که وام 
گرفته بودند برای استخدام یک نفر
برای حمله انحرافی اقدام کرده بود.
«عرف» نمی‌دانست.
برای این موضوع او به توطئه
از طریق پشتیبانی مالی برای گروه تروریستی
محکوم شد.


CMUها شامل تعدادی زندانی غیرمسلمان
هم هستند.
زندانبانان آنها را «تعدیل کننده» می‌نامند،
به این معنی که آنها به تعدیل تنوع زندانی‌ها
کمک می‌کنند
به این امید که پرونده‌های شکایت
را منحرف کنند.
این «تعدیل کننده»ها شامل فعالان 
حقوق حیوانات و محیط زیست می‌شوند
مثل «دنیل مک گوان»


«مک گوان» به دلیل شرکت در دو
آتش زدن عمدی
به هدف دفاع از محیط زیست
به عنوان عضوی از «جبهه آزادی زمین»
محکوم شده بود.
در طول محاکمه‌اش او نگران بود که
به یکی از زندانهای مخفی
برای تروریست‌ها که شایعه‌اش وجود داشت
فرستاده شود.
قاضی همه نگرانی‌اش را با گفتن اینکه
مدرکی برای شایعه‌ها وجود ندارد
رد کرد.
ولی این شاید به دلیل این باشد که دولت
کامل توضیح نمی‌دهد که
چرا سرنوشت برخی زندانیان به CMUها
ختم می‌شود،
و چه کسی مسئول این تصمیم‌ها است.
وقتی «مک گوان» به زندان منتقل شد
به او گفته شد بدلیل اینکه «تروریستِ داخلی»
است،
عبارتی که FBI مکررا زمانی که درباره فعالین
محیط زیست صحبت می‌کند استفاده می‌کند.
به یاد داشته باشید که هم اکنون حدود ۴۰۰
زندانی در آمریکا هستند
که در رده تروریست‌ها قرار دارند،
و فقط تعداد کمی از آنها در
CMUها هستند.
در مورد «مک گوان»، او قبلا در زندانی
با امنیت پایین بود
و هیچگونه نقض قوانین ارتباطات نکرده و خشونتی نداشته.


پس چرا منتقل شد؟
همانند دیگر زندانیان CMU
«مک گوان» بارها جواب خواست،
درخواست دادرسی کرد
و یا فرصتی برای استیناف.
این مثال از یک زندانی دیگر نشان می‌دهد
این تقاضاها چگونه بررسی می‌شوند.
«تقاضای انتقال دارد»
«به او نه گفته شد»
زمانی نگهبان زندان پیشنهاد انتقال
«مک گوان»
از CMU را بدلیل رفتار خوبش ارائه کرد
ولی نگهبان توسط 
بخش ضدتروریستی اداره زندان‌ها
که با نیروی مشترک ضدتروریسم FBI
همکاری می‌کند، کنار گذاشته شد.


بعدها من متوجه شدم که چرا «مک گوان» به
CMU منتقل شد،
نه به دلیل کاری که کرده بود
بلکه بخاطر حرفی که زده بود.
یادداشتی از بخش ضدتروریسم،
«باورهای ضد دولتیِ» «مک گوان» را نقل می‌کند.
وقتی زندانی بود به نوشتن درباره مسائل
محیط زیست ادامه داد
و می‌گفت که فعالین باید درباره اشتباهاتشان
تامل کنند
و به یکدیگر گوش دهند.
انصافا اگر تا حالا در واشنگتن دی. سی. 
بوده باشید
می دانید که این حرف برای دولت،
خیلی افراط گرایانه است.


(خنده حضار)


من درخواست کردم «مک گوان» را در
CMU ملاقات کنم.
و پذیرفته شدم.
این پذیرش واقعا شوکه کننده بود.
اول بخاطر اینکه همانطور که قبلا روی
همین صحنه گفته‌ام
متوجه شدم که FBI کارهای من را تحت نظر دارد.
دوم به این دلیل که این پذیرش من را تبدیل به
اولین و تنها روزنامه‌نگاری کرد که از CMU بازدید کرده.
حتی از طریق بخش ضدتروریسم
اداره‌ی زندان‌ها فهمیدم که
آنها سخنرانی‌های من درباره CMU را، مانند
همین سخنرانی، دنبال کرده بودند.
پس چطور ممکن بود که برای ملاقات
پذیرفته شوم؟
چند روز پیش از اینکه (برای ملاقات) به
زندان بروم، پاسخی دریافت کردم.


من اجازه داشتم «مک گوان» را به عنوان یک
دوست ملاقات کنم، نه یک روزنامه‌نگار.
روزنامه‌نگارها آنجا پذیرفته نمی‌شوند.
مقامات CMU به «مک گوان» گفته بودند
که اگر من سوالی پرسیدم
یا گزارشی منتشر کردم
او بخاطر گزارش من مجازات خواهد شد.
وقتی برای ملاقات رسیدم نگهبانان
به من یادآوری کردند
که می‌دانند من کی هستم و از
کارهای من اطلاع دارند.
و گفتند اگر تلاش کنم که با «مک گوان»
مصاحبه کنم
ملاقات قطع خواهد شد.
اداره زندان‌ها CMU را به عنوان
«بخش مسکونیِ بی‌نیاز از بیرون» شرح می‌دهد
ولی من فکر می‌کنم این روش «اوروِلی» (روش سرکوبگرانه)
برای توضیح نقاط تاریک است.
وقتی از یک CMU بازدید می‌کنید،
از هر بازرسی امنیتی‌ای که فکرش را بکنید
رد می‌شوید.
ولی بعد، در سکوت به سمت اتاق ملاقات
می‌روید.
وقتی یک زندانی CMU ملاقاتی دارد
بقیه‌ی زندانیان در سلول حبس می‌شوند.
من به یک اتاق کوچک هدایت شدم
بقدری کوچک که دستانم در حالت کشیده
دیوارها را لمس می‌کردند.
یک گوی به اندازه‌ی گریپ فروت به سقف بود
برای کنترل زنده‌ی ملاقات توسط
اداره‌ی ضدتروریسم
در ویرجینیای غربی.
این اداره تاکید می کند که همه ملاقات‌های
زندانیان CMU باید به زبان انگلیسی باشد.
که این دشواری مضاعفی برای بسیاری از
خانواده‌های مسلمان است.
یک شیشه ماتِ ضخیم و ضدگلوله وجود داشت
و آن طرفش «دنیل مک گوان» بود.
از طریق گوشی‌هایی که به دیوار آویزان بود
صحبت می‌کردیم
و درباره کتاب‌ها و فیلم‌ها حرف زدیم.
تلاشمان را کردیم که دلیلی برای خندیدن
پیدا کنیم.
«مک گوان» وقتی در CMU بود برای مبارزه با
بی‌حوصلگی و سرگرم کردن خودش،
شایع کرده بود که من به طور پنهانی رییس
یک باشگاه طرفداران (فیلم) Twilight در
واشینگتن دی. سی. هستم.


(خنده حضار)


محض اطلاع، نیستم!


(خنده حضار)
ولی امیدوارم FBI الان فکر کند که
«ادوارد» و «بلا»
اسم‌های رمز تروریستی هستند.


(خنده حضار)


در طول ملاقات «مک گوان» بیشتر درباره‌ی
خواهرزاده‌اش «لیلی» حرف زد
و درباره همسرش «جنی» و اینکه چقدر زجرآور
است که حس کند هیچوقت نمی‌تواند آنها را بغل کند
و اینکه هیچوقت نمی‌تواند دستشان را بگیرد.
سه ماه بعد از ملاقاتمان «مک گوان» از
CMU منتقل شد
و سپس بدون اطلاع دوباره بازگردانده شد.
من اسناد درز کرده در مورد CMU را
روی وب سایتم منتشر کردم
و اداره ضدتروریسم گفت که «مک گوان»
با همسرش تماس گرفته
و از او خواسته آنها را (برای او) پست کند.
او می‌خواست ببیند که دولت درباره او 
چه می‌گوید.
و برای همین به CMU بازگردانده شد.
وقتی بالاخره با پایان محکومیتش آزاد شد،
داستانش حتی بیشتر از قبل
به کابوس تبدیل شد.
او مقاله‌ای در «هافینگتن پست» نوشت با عنوان
«اسناد دادگاه ثابت می‌کنند من به دلیل
صحبت‌های سیاسی به CMU فرستاده شدم»


روز بعد او به دلیل صحبت‌های سیاسی
به زندان بازگردانده شد.
وکیل‌هایش به سرعت آزادش کردند
ولی پیام کاملا واضح بود:
درباره این مکان حرف نزنید.


امروز، نه سال پس از ساخت آنها توسط
دولت «بوش»،
دولت در حال تدوین چگونگی و دلیل ساخت
CMUها است.
بر اساس اداره‌ی زندان‌ها
CMUها برای زندانیانی با «اهمیت تاثیرگزاری»
هستند.
من فکر می‌کنم که این روش مناسبی است برای
گفتن اینکه آنها زندان‌های سیاسی برای
زندانیان سیاسی هستند.


زندانیان به CMU فرستاده می‌شوند
بدلیل نژادشان،
مذهب‌شان و اعتقادات سیاسی‌شان.


اگر فکر می‌کنید این تعریف اغراق‌آمیز است
به اسنادِ خودِ دولت نگاه کنید.
وقتی تعدادی از نامه‌های «مک گوان» توسط
CMU بازگردانده شد، به فرستنده گفتند
دلیلش این است که این نامه‌ها برای 
«زندانی سیاسی» بوده‌اند.
وقتی زندانی دیگری، یک فعال حقوق حیوانات
به نام «اندی استپانیان»
به CMU فرستاده شد دلیلش دیدگاه‌های ضددولتی
و ضد شرکت‌های بزرگ بود.


می‌دانم که باور همه اینها سخت است،
اینکه هم اکنون و در ایالات متحده
در حال رخ دادن است.
ولی واقعیت پنهان این است که ایالات متحده
تاریخچه سیاهی از
محاکمه غیر منصفانه افراد به دلیل
عقاید سیاسی‌شان دارد.
در دهه ۱۹۶۰ پیش از اینکه «ماریون»
به محل CMUها تبدیل شود
محلی بدنام بود برای «بخش کنترل».
زندانیان روزانه ۲۲ ساعت حبس انفرادی بودند.
نگهبانان می‌گفتند که «این بخش برای
کنترل رفتارهای انقلابی است»
در دهه ۱۹۸۰ یک روش امتحان نشده به نام
«بخش فوق امنیتی لکزینگتن»،
زنانی را نگهداری می‌کرد که با گروه‌های
"Weather underground"،
«آزادی سیاهان» و «استقلال پورتوریکو»
در ارتباط بودند.
این زندان بشدت ارتباطات را محدود می‌کرد
و از محروم کردن از خواب
و نور مداوم جهت آنچه «تغییر عقیدتی»
نامیده می‌شد استفاده می‌کرد.
این زندان‌ها بالاخره بسته شدند،
ولی از طریق کارزار(کمپین)های مذهبی
و حامیان حقوق بشر مانند «عفو بین الملل».


امروز، وکلای حقوق مدنی با همکاری
«مرکز حقوق قانون اساسی»
با CMUها در دادگاه مبارزه می‌کنند
به دلیل محروم کردن زندانیان از
حق محاکمه‌ی منصفانه
و به دلیل مقابله با آنها
برای اظهارنظر قانونیِ سیاسی و مذهبی‌شان.
بسیاری از این مدارک بدون این شکایت‌ها
روشن نمی‌شدند.


پیام این گروه‌ها و من امروز به شما این است
که ما باید بر آنچه به این زندانیان گذشته
شهادت بدهیم.
رفتار با آنها بازتابی است از ارزش‌های
بیرون دیوارهای زندان.
این داستان فقط در مورد زندانیان نیست.
درباره ما است!
درباره تعهد ما به حقوق انسانی است.
درباره این است که آیا ما تصمیم داریم
که اشتباه‌های گذشته را تکرار کنیم یا نه.
اگر به آنچه «پدر بریگان» به عنوان داستان
مردگان نامید گوش ندهیم
بزودی آن قصه‌ها، داستان خودمان خواهد بود.


متشکرم


(تشویق حضار)


(تشویق حضار)


«تام ریلی»: من چند تا سوال دارم.
وقتی در دبیرستان بودم درباره
منشور حقوق یاد گرفتم،
درباره‌ی قانون اساسی، آزادی بیان،
محاکمه عادلانه و تقریبا ۲۵ قانون و حق
که به نظر می‌رسد توسط این مسائل نقض شده.
چطور ممکن است چنین چیزی اتفاق بیافتد؟


«ویل پاتر»: فکر کنم این سوال اصلی است
که من در طول کارم به آن برخورده‌ام،
و پاسخ کوتاه اینکه مردم راجع به اینها نمی‌داند.
فکر می‌کنم که راه‌حل هر یک از این مسائل
و هر گونه سوء استفاده حقوقی
به دو چیز بستگی دارد.
به آگاهی بستگی دارند که در حال
رخ دادن است
و سپس به وسیله و عزم برای ایجاد تغییر.
و متاسفانه در مورد این زندانیان
اول اینکه مردم اصلا اطلاعی از آنچه
رخ می‌دهد ندارند
و سپس اینکه آنها جمعیتی هستند که
از حقوق خود محرومند
و به وکیل دسترسی ندارند و انگلیسی، زبان
مادری آنها نیست.
در برخی از این پرونده‌ها آنها مدارک خوبی
ارائه کرده‌اند که من ذکر کردم
ولی آگاهی عمومی در مورد آنچه اتفاق می‌افتد
وجود ندارد.


«تام ریلی»: آیا در زندان حق داشتن
مشاور حقوقی
یا دسترسی به وکیل تضمین نمی‌شود؟


«ویل پاتر»: یک عادتی در فرهنگ ما هست
که وقتی افراد به جرمی محکوم می‌شوند،
فارغ از اینکه این حکم قانونی یا
غیرقانونی باشد،
هر اتفاقی که پس از آن برایشان بیافتد
توجیه پذیر است.
من فکر می‌کنم که این واقعا رویکرد
مخرب و خطرناکی است که ما داریم،
که اجازه رخ دادن اینگونه مسائل را می‌دهد
وقتی که عموم مردم چشم‌شان را بر روی آن
می‌بندند.


«تام ریلی»: همه این مدارک که روی پرده نشان
داده شدند کلمه به کلمه واقعی هستند
و دستکاری نشده‌اند، درسته؟


«ویل پاتر»: کاملا! من آنها را روی وبسایت 
خودم آپلود کرده‌ام.
آدرسش هست willpotter.com/CMU و نسخه‌ی
با توضیحات این سخنرانی است،
که خودتان می‌توانید اسناد را ببینید بدون
کادرهایی که در اینجا بود.
می‌توانید نسخه کامل را ببینید.
تکیه‌ی من بیشتر بر روی اسناد اصلی بوده
و یا مصاحبه‌هایی که با زندانیان قبلی و
حاضر انجام شده،
با افرادی که هر روز با این شرایط
سر و کار دارند.
و همانطور که گفتم من خودم هم آنجا بوده‌ام.


«تام ریلی»: شما کار شجاعانه‌ای
انجام می‌دهید.


«ویل پاتر»: از شما خیلی ممنونم.
متشکرم از همه شما.


(تشویق حضار)

