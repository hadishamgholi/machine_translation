
بعدازظهر بخیر.
یک انقلاب پزشکی در اطراف ما در حال رخ دادن است،
انقلابی که به ما کمک می کند تا بر
بعضی از وخیم ترین بیماری های اجتماع از جمله سرطان
فایق آییم.
این انقلاب رگ زایی نام دارد که
بر پایه ی فرآیندهایی
که بدن ما برای توسعه رگ های خونی به کار می برد قرار گرفته است.


خوب چرا باید به رگهای خونی توجه کرد؟
در واقع بدن انسان پر از رگهای خونی است،
حدود شصت هزار مایل در یک انسان بالغ معمولی رگ وجود دارد.
در صورتی که این رگ ها را پشت به پشت قرار دهیم
خطی تشکیل می دهند که دو بار زمین را دور خواهد زد.
به کوچکترین این رگهای خونی مویرگ گفته می شود.
ما در بدن مان 19 میلیارد مویرگ داریم.
این ها رگ های زندگی هستند
و به طوری که نشان خواهم داد،
این رگ ها می توانند رگ های مرگ باشند.
نکته قابل توجه در مورد رگ های خونی
توانایی آن ها در سازگاری با
هر محیطی است که در آن رشد می کنند.
برای مثال در کبد آن ها کانال هایی را برای
تصفیه سموم خون شکل می دهند.
در شش، آن ها کیسه های هوایی را برای تبادل گازها می پوشانند.
در ماهیچه ها، به شکل مارپیچ در می آیند تا ماهیچه ها بدون
قطع شدن گردش خون بتوانند منقبض شوند.
و در اعصاب، مانند خطوط برق در کنار آن ها امتداد می گیرند و
باعث زنده ماندن آن ها می شوند.
و ما اکثر این رگهای خونی را در
واقع وقتی که هنوز در رحم هستیم تشکیل می دهیم.
و این به معنی این است که در بزرگ سالی
رگ های خونی به غیر از چند مورد ویژه،
معمولا رشدی ندارند.
در زن ها ، رگ های خونی هر ماه برای
شکل دادن سطح رحم رشد می کنند.
در دوران حاملگی ، آن ها جفت را شکل می دهند،
که مادر را به کودک متصل می کند.
و در صورت زخم شدن، رگ های خونی
در واقع باید در زیر محل زخم رشد کنند تا
زخم بهبود پیدا کند.
و مانند این شکل خواهند بود.
صدها رگ خونی
به سوی مرکز زخم رشد پیدا خواهند کرد.


پس بدن توانایی تنظیم کردن
میزان رگ های خونی را در هر زمان دارد.
و این کار را از طریق سیستمی دقیق و
زیبا و با کنترل و توازن در
محرک ها و بازدارنده های رگ زایی انجام می دهد.
به صورتی که وقتی ما به افزایش رگ های خونی نیاز داریم،
بدن با آزاد کردن محرک ها این نیاز را برطرف می کند،
پروتئین هایی که فاکتورهای رگ زا نامیده می شوند که
مانند کود های طبیعی عمل می کنند و
باعث تحریک و جوانه زندن رگ های جدید می شوند.
و هنگامی که به این رگ های اضافی دیگر نیازی نباشد،
بدن آن ها را به وسیله حضور طبیعی بازدارنده های رگ زایی
تا مقدار رگهای اولیه هرس می کند.
وضعیت های دیگری نیز وجود دارد که فرآیند از رگ اولیه آغاز می گردد،
در این حالت نیاز است رگ های جدیدی برای رسیدن به حالت نرمال رشد کنند.
برای مثال در زخم ها.
که بدن توانایی انجام این کار را دارد،
ولی تنها تا آن سطح نرمالی
که تنظیم شده است.


اما چیزی که ما اکنون می دانیم این است که در تعدادی از بیماری ها،
نقص هایی در سیستم به وجود می آید
که بدن توانایی هرس کردن رگ های اضافه یا
توانایی رشد کافی رگ های جدید را
در زمان و مکان مناسب از دست می دهد.
و در این وضعیت ها رگ زایی
از حالت تعادل خود خارج می شود.
و وقتی رگ زایی از تعادل خارج شود،
بیماری های بیشماری از آن حاصل می شود.
برای مثال، نارسایی در رگ زایی،
کافی نبودن تعداد رگ های خونی،
باعث بهبود پیدا نکردن ضخم ها، حمله قلبی،
قطع شدن جریان خون در پاها، مرگ در اثر سکته،
و آسیب به اعصاب می شود.
و در سوی دیگر، رگ زایی بیش از اندازه،
یا رگ های خونی زیادتر از حد نیز باعث بروز بیماری می شود.
که ما این حالت را در سرطان، نابینایی،
ورم مفاصل، مرض چاقی،
و آلزایمر مشاهده می کنیم.
در مجموع 70 بیماری اصلی وجود دارند که
بیشتر از یک میلیارد نفر را در دنیا گرفتار کرده اند،
و اگر چه این بیماری ها در ظاهر از یکدیگر متفاوت هستند،
ولی در واقع همه در
ناهنجاری در رگ زایی
مشترک هستند.
که درک این موضوع به ما اجازه داده است
که نگاه مان را در
برخورد با این بیماری ها با استفاده از
کنترل رگ زایی تغییر دهیم.


حال می خواهم که بر سرطان تمرکز کنم.
چون رگ زایی در درمان سرطان خیلی موثر است،
هر نوعی از سرطان.
پس شروع می کنیم.
این یک تومور است، تیره، خاکستری، با حجم زیاد
که درون مغز رشد کرده است.
و در زیر میکروسکوپ شما می توانید صد ها
رگ خونی و موی رگ را به صورت لکه های قهوه ای ببینید که،
سلول های سرطانی را تغذیه می کنند،
اکسیژن و مواد غذایی را به آن ها می رسانند.
اما سرطان ها به این صورت شروع نمی شود.
در اصل سرطان ها در آغاز
منبعی برای تغذیه خون ندارند.
آن ها به صورت یک لانه کوچک و میکروسکوپی از سلول ها آغاز می شوند
که تنها می توانند
تا نیم میلی متر مربع رشد کنند.
به اندازه سر یک خودکار.
بعد از این دیگر نمی توانند بزرگ تر شوند چون به منبع خون کافی دسترسی ندارند،
در نتیجه به اکسیژن و مواد غذایی کافی دسترسی ندارند.


و در حقیقت ما این سرطان های میکروسکوپی را
به احتمال زیاد در هر زمان در بدن مان تشکیل می دهیم.
تحقیقات کالبدشکافی کسانی که در اثر تصادفات خودرو کشته شده اند
نشان داده است که در حدود 40 در صد زنان
در سنین بین 40 تا 50 سال
در واقع این نوع سرطان های میکروسکوپی را
در سینه هایشان دارند.
و در حدود 50 درصد مردان بین 50 تا 60 سال نیز
سرطان های میکروسکوپی پروستات دارند.
و صد در صد ما به صورت بالقوه،
وقتی که به سن 70 سالگی برسیم،
درتیروئد خود سرطان میکروسکوپی خواهیم داشت.
با این وجود بدون منبع خون،
بیشتر این سرطان ها
هیچ موقع خطرناک نخواهند شد.
دکتر جودا فوکمن که استاد من،
و پیشگام در زمینه رگ زایی بوده است،
به این پدیده "سرطان بدون بیماری" گفته است.


پس توانایی بدن در تعادل رگ زایی
در زمانی که به صورت مطلوب کار می کند از
تغذیه سلول های سرطانی توسط رگ های خونی جلوگیری می کند.
و این فرآیند
یکی از مهمترین روش های دفاعی بدن
در برابر سرطان است.
در حقیقت اگر ما از رگ زایی جلوگیری کنیم و
جلوی رسیدن رگ های خونی به سلول های سرطانی را برای همیشه بگیریم،
تومورها دیگر نمی توانند رشد کنند.
ولی وقتی رگ زایی رخ می دهد،
سرطان ها می توانند به صورت تصاعدی رشد کنند.
و در واقع این حالتی است که
سرطان از شروع بی خطرش به
صورت کشنده در می آید.
سلول های سرطانی تغییر می کنند
و توانایی تولید بسیاری از فاکتورهای رگ زایی را
به دست می آورند. کودهای طبیعی که تعادل را به نفع
رگ های خونی برای نفوذ و رشد در
بافت سرطانی تغییر می دهند.
هنگامی که این رگ ها به بافت سرطانی وارد شوند،
این بافت های سرطانی می توانند توسعه پیدا کرده و به بافت های اطراف نفوذ کنند.
همان رگ هایی که تومورها را تغذیه می کنند،
به سلول های سرطانی این امکان را می دهند که وارد گردش خون شده
و باعث متاستاز شوند.
و متاسفانه در بیشتر موارد این مرحله ی دیرهنگام در سرطان
مرحله ای است که تازه سرطان
در بیمار تشخیص داده می شود،
هنگامی که رگ زایی به حالت فعال در آمده است،
و سلول های سرطانی به صورتی وحشیانه در حال رشد هستند.


پس اگر رگ زایی
مرز بین
تغییر سرطان از حالت بی ضرر به نوع مضرر است،
پس یکی از قسمت های اصلی انقلاب رگ زایی
روش جدیدی برای درمان سرطان
با قطع کردن منبع خون آن است.
ما به این روش درمان ضد رگ زایی می گوییم،
این روش با شیمی درمانی کاملا متفاوت است
چون در این روش سلول ها به صورت انتخابی به وسیله
رگ های خونی که آن ها را تغذیه می کنند هدف گیری می شوند.
این کار را به این دلیل می توانیم انجام دهیم چون
رگ خونی تومورها با رگ های سالمی که
در جاهای دیگر بدن دیده می شوند متفاوت هستند.
آن ها غیر طبیعی هستند.
ساختار خیلی ضعیفی دارند.
و به این دلیل نسبت به اقدام درمانی ی که در مورد آن ها
انجام می شود بسیار آسیب پذیرهستند.
در واقع وقتی ما درمان ضد رگ زایی را
به بیماران سرطانی می دهیم —
این یک داروی آزمایشی برای گلیوما است،
که یک نوع تومور مغزی است—
شما می توانید ببینید که وقتی به تومور گرسنگی داده شده است
تغییرات چشمگیری رخ داده است.
این مورد یک خانم با سرطان سینه است
که با داروی ضد رگ زایی به اسم آوستین که مورد تایید اف دی ای است مورد
درمان قرار گرفته است.
و می توانید ببینید که هاله جریان خون که قبل از درمان وجود داشته
بعد از درمان ناپدید شده است.


خوب من تا اینجا دو مورد خیلی متفاوت
از سرطان ها را به شما نشان داده ام
که درمان ضد رگ زایی در هر دو مورد موثر بوده است.
چند سال پیش از خودم این سوال را پرسیدم،
آیا ما می توانیم این روش را یک قدم جلوتر ببریم
و سرطان های دیگر را حتی در دیگر جانوران،
درمان کنیم؟
خوب این یک سگ نه ساله به اسم مایلو است
که یک تومور خیلی بدخیم در شانه اش
به اسم نوروفیبروم بدخیم رشد کرده بود.
این تومور به ریه هایش نفوذ پیدا کرده بود.
دام پزشک تنها سه ماه وقت برای زندگی به این سگ داده بود.
ما معجونی از داروهای ضد رگ زایی آماده کردیم
که می شد آن را با غذای سگ مخلوط کرد
همین طور یک کرم ضد رگ زایی که
می شد آن را بر روی سطح تومور به کار برد.
در ظرف چند هفته درمان،
ما توانستیم از سرعت رشد سرطان کم کنیم
به طوری که در پایان ما توانستیم مدت زنده مان مایلو را
تا شش برابر آن چه که دام پزشک پیش بینی کرده بود،
همراه با کیفیت خوب زندگی افزایش دهیم.


و متعاقب آن بیش از 600 سگ دیگر را درمان کردیم.
نرخ پاسخگویی به درمان در حدود 60 درصد
به همراه افزایش بقا برای این حیواناتی
که قرار بود کشته شوند.
خوب اجازه بدهید دو مورد دیگر
که جالب تر هستند را نشان تان بدهم.
این یک دلفین 20 ساله است که در فلوریدا زندگی می کند،
و این جراحات را در دهانش داشت
که در طول مدت سه سال،
به صورت سلول های سرطانی تهاجمی فلسی توسعه پیدا کرده بود.
ما نوعی چسب ضد رگ زایی درست کردیم.
و آن را سه بار در هفته
بر روی سرطان می زدیم.
در طول مدت هفت ماه،
سلول های سرطانی به طور کامل ناپدید شدند،
و نتایج آزمایشات بافت برداری به صورت عادی بود.


در این مورد سرطان بر روی لب یک اسب
به اسم گنیس رشد کرده است.
این یک نوع سرطان خیلی خیلی کشنده به نام انژیوسارکوما است.
که پیش از این درغدد لنفاوی آن هم پخش شده بود،
ما در این مورد از یک کرم پوست ضد رگ زایی برای لب
و همچنین از یک معجون خوراکی استفاده کردیم تا بتوانیم
هم از خارج و هم از داخل سرطان را درمان کنیم.
بعد از طی مدت شش ماه،
این اسب بهبودی کامل پیدا کرد.
و در این جا گنیس و
صاحب خیلی خوشحالش را بعد از شش سال می بینید.


(تشویق)


با این شرایط بدیهی بود که از درمان ضد رگ زایی
می توان برای درمان انواع زیادی از سرطان ها استفاده کرد.
و در واقع اولین درمان های پیشگام،
برای مردم علاوه بر سگ ها،
در حال حاضر در دسترس هستند.
برای 11 سرطان متفاوت در حال حاضر 12 داروی مختلف وجود دارد
ولی سوال اصلی این است که:
در عمل این داروها چقدر خوب جواب می دهند؟
خوب این در واقع اطلاعات مربوط به زنده ماندن بیماران
برای 8 سرطان مختلف است.
نمودار نشان دهنده مدت زمان زنده ماندن
در دوره ای است که بیماران
تنها شیمی درمانی ،
یا جراحی و یا رادیودرمانی می شده اند.
اما از سال 2004 ،
از وقتی که درمان ضد رگ زایی برای اولین بار در دسترس قرار گرفت،
خوب شما می توانید ببینید که
70 تا 100 درصد
افزایش در مدت زمان زنده ماندن افراد مبتلا به
سرطان های کلیه ، مولتیپل میلوما،
سرطان روده بزرگ و تومورهای استرومایی دستگاه گوارش دیده می شود.
این رشد چشم گیری است.
اما برای سرطان ها و تومورهای دیگر،
افزایش مدت زنده ماندن نسبتا کم است.


خوب من از خود این سوال را کردم،
چرا ما قادر نیستیم کار بهتری انجام دهیم؟
جواب این سوال برایم روشن بود.
ما درمان سرطان را خیلی دیرشروع می کنیم،
ما درمان را وقتی که سرطان جای گیری کرده است،
و در بعضی مواقع حتی پخش شده و متاستازداده است آغاز می کنیم.
و به عنوان یک پزشک من به این موضوع آگاهم که
وقتی یک بیماری به مرحله پیشرفته توسعه پیدا کرد،
دست یافتن به درمان
اگر غیر ممکن نباشد، مشکل خواهد بود.
در نتیجه به اصول زیست شناسی
رگ زایی مراجعه کرده و
شروع به فکر کردن کردم:
آیا جواب سرطان
می تواند جلوگیری از رگ زایی باشد،
آیا می توان سرطان را در بازی خودش شکست داد
به طوری که سرطان ها هیچ وقت به صورت خطرناک درنیایند؟
به این صورت می توان به افراد سالم و
همچنین افرادی که مبتلا به سرطان بوده اند و
تا کنون یک یا دو بار درمان شده اند
و می خواهند از بروز مجدد سرطان جلوگیری کنند کمک کرد.
پس برای یافتن روشی جهت جلوگیری از رگ زایی در سرطان،
به عوامل بروز سرطان مراجعه کردم.
و موضوعی که نظرم را جلب کرد
این بود که دیدم رژیم غذایی سهمی برابر با
30 تا 35 درصد
در عوامل محیطی ابتلا به سرطان دارد.


در این شرایط موضوع روشنی که باید درباره آن فکر می کردیم این بود که
چه چیزی را از رژیم غذایی حذف کنیم تا از بروز سرطان جلوگیری شود.
اما من برعکس این روش را انتخاب کردم
و این سوال را پرسیدم: چه چیزی به رژیم غذایی مان اضافه کنیم
که به طور طبیعی ضد رگ زایی باشد،
که بتواند سیستم دفاعی بدن را برای مقابله با
رگ های خونی که سرطان ها را تغذیه می کنند تقویت کند؟
به کلام دیگر، آیا با خوردن می توان سرطان را گرسنگی داد؟
خوب جواب این سوال مثبت است.
و من به شما نشان خواهم داد که چگونه.
جستجو برای پاسخ این سوال
ما را به بازار، مزرعه و قفسه ی ادویه جات برد
چون چیزی که ما کشف کردیم این بود که
طبیعت تعداد زیادی
از غذاها، آشامیدنی ها و گیاهان با
خاصیت طبیعی بازدارندگی از
رگ زایی را در خود دارد.


این سیستمی است که ما برای آزمایش آماده کردیم.
در مرکز یک حلقه وجود دارد که از آن
صدها رگ خونی به صورت ستاره مانند رشد می کنند.
و ما می توانیم از این سیستم برای
آزمایش عوامل مختلف موجود در رژیم غذایی
با غلظت های که توسط خوردن قابل دستیابی باشند استفاده کنیم.
خوب اجازه بدهید به شما نشان بدهم که وقتی
عصاره ای از انگور قرمز را در سیستم قرار دادیم چه اتفاقی افتاد.
انگور قرمز حاوی رزوراترول است.
این ماده همچنین در شراب قرمز هم وجود دارد.
در این مورد می بینید که از رگ زایی غیر معمولی تا
60 درصد جلوگیری شده است.
وقتی عصاره ای از توت فرنگی به سیستم اضافه شد این حالت رخ داد.
این عصاره با قدرت از رگ زایی جلوگیری کرد.
و همین طور عصاره دانه های سویا.
و این جا هم لیست در حال بزرگ شدن از
خوردنی ها و آشامیدنی هایی با خاصیت ضد رگ زایی است
که ما بر روی آن ها مطالعه کردیم.
و برای هر نوع خوردنی،
ما معتقدیم که توانایی های متفاوتی
در گونه ها و رگه های مختلف وجود دارد.
و ما می خواستیم این ها را اندازه گیری کنیم چون،
هنگامی که شما یک توت فرنگی را می خورید
یا چایی می نوشید،
چرا یک نوعی را انتخاب نکنید که بیشترین توان
برای جلوگیری از سرطان را داشته باشد.


خوب در این جا چهار نوع مختلف چایی را ما آزمایش کردیم.
این ها همه چایی های متعارف هستند،
یاسمین چینی، سنچای ژاپنی،
چای سیاه معطر و مخلوط مخصوصی که ما آماده کردیم.
به طور واضح می توانید ببینید که
توانایی چایی های مختلف در
ضد رگ زایی از کم به زیاد متفاوت است.
ولی نکته خیلی جالب
هنگامی بود که ما دو نمونه از چایی با
توانایی کم را با یکدیگر مخلوط کردیم،
مخلوط این دو نمونه،
از هر کدام از آن ها به تنهایی توانایی بیشتری داشت.
این به این معنی که است که خوردنی ها دارای خاصیت هم افزایی هستند.


این ها اطلاعات بیشتری از آزمایشات ماست.
در آزمایشگاه ما می توانیم توانایی رگ زایی تومور را
شبیه سازی کنیم که در اینجا با نوار سیاه نشان داده شده است.
و با به کارگیری این سیستم می توانیم توان داروهای درمان سرطان ها را آزمایش کنیم.
نوارهای کوتاه تر،
توان رگ زایی کمتری دارند که این خوب است.
و این جا هم تعدادی از داروهای متعارف دیگر
که به آن ها خاصیت کاهش ریسک ابتلا به سرطان
در افراد نسبت داده شده است.
اﺳﺘﺎﺗﻴﻦ ها ، داروهای ضدالتهاب غیراستروئیدی
و چند مورد دیگر
که آن ها نیز از رگ زایی جلوگیری می کنند.
و در این جا هم فاکتورهای غذایی
که هم پای این داروها موثر هستند.
شما می توانید ببینید که این ها به طور واضح
جایگاه خود را دارند و در بعضی موارد از
داروها توان بیشتری دارند.
سویا، جعفری، سیر،
انگور، انواع توت ها،
من می توانم بروم خانه و غذای خوشمزه ای
با استفاده از این مواد بپزم.
پس تصور کنید روزی را که ما بتوانیم
اولین سیستم رتبه بندی دنیا
که به وسیله آن بشود غذاها را براساس
خاصیت ضد رگ زایی و جلوگیری از سرطان شان
نمره دهی کرد را بسازیم.
و این کاری است که در حال حاضر ما داریم انجام می دهیم.


حال، من به شما مقداری اطلاعات آزمایشگاهی را نشان دادم،
ولی سوال اصلی این است که:
مدرکی که نشان بدهد در انسان خوردن
بعضی از غذاها می تواند رگ زایی
در سرطان را کاهش دهد چیست؟
خوب، بهترین مثالی که من می شناسم
مطالعه ای بر روی 79000 مرد است،
که برای 20 سال پیگیری شده اند،
که در آن مشخص شده است که مردهایی که
گوجه ی پخته شده را دو تا سه بار در هفته در غذایشان داشته اند
تا 50 درصد ریسک ابتلا
به سرطان پروستات در آن ها کاهش داشته است.
اکنون ما می دانیم که گوجه منبع خوبی از لایکوپین است که،
لایکوپین یک ماده ضد رگ زایی است.
اما نکته ای که در این مطالعه جالب تر است
این است که آن مردهایی که به سرطان پروستات مبتلا شده اند
و میزان بیشتری سس گوجه مصرف می کرده اند
در واقع تعداد کمتری رگ خونی
سرطان آن ها را تغذیه می کرده است.
خوب این مطالعه انسانی بهترین مثالی است از
این که چگونه مصرف عادی
غذاهای حاوی مواد ضد رگ زایی
می تواند بر روی سرطان تاثیر گذار باشد.
و در حال حاضر ما در حال مطالعه بر
نقش رژیم غذایی سالم
با همکاری دن اورنیش و UCSF و دانشگاه Tufts
روی نقش رژیم غذایی سالم بر نشانگرهای رگ زایی که
در جریان خون یافت می شوند هستیم.


به طور روشن آن چه که من با شما در میان گذاشتم در طیف گسترده ای
حتی فرای تحقیقات مربوط به سرطان کاربرد دارد.
اگر نتایج ما درست باشد، می تواند در آموزش،
خدمات غذایی، سلامت عمومی
و حتی در صنعت بیمه هم تاثیر گذار باشد.
و در واقع بعضی از شرکت های بیمه
در حال حاضر شروع به فکر در این باره کرده اند.
این تبلیغ مربوط به بلو کراس بلو شیلد مینیسوتا را نگاه کنید.
و برای خیلی از مردم در دنیا،
پیشگیری از سرطان توسط رژیم غذایی
شاید تنها راه حل قابل اجرا باشد
چون تمام افراد دنیا از عهده هزنیه ی سنگین درمان سرطان بر نمی آیند،
ولی همه افراد می توانند از مزایای
یک رژیم غذایی سالم بر اساس محصولات
پایدار محلی با خاصیت ضد رگ زایی بهره مند شوند.


و در آخر،
من درباره ی غذاها با شما صحبت کردم،
و درباره سرطان هم صحبت کردم،
خوب تنها یک بیماری دیگر مانده که باید درباره آن با شما صحبت کنم
و آن بیماری چاقی است.
به این دلیل که مشخص شده است که
رشد بافت چربی،
به شدت به رگ زایی وابسته است.
و مانند تومور بافت چربی هنگامی رشد می کند که رگ های خونی رشد کنند.
خوب سوال این است که : آیا می توان بافت چربی را
با قطع رگ های خونی تغذیه کننده آن کوچک کرد؟
منحنی بالایی نشانگر وزن بدن
یک موش با بیماری ژنتیکی چاقی است،
که بدون توقف غذا می خورد،
تا به صورت یک توپ تنیس پشمالو در بیایید.
و منحنی پایینی نشانگر وزن موش عادی است.


اگر به موش با بیماری چاقی
عوامل ضد رگ زایی بدهیم باعث کم شدن وزن آن می شود.
اگر درمان را متوقف کنیم، دوباره وزن افزایش می یابد.
دوباره درمان را شروع کنیم ، وزن کاهش می یابد.
درمان را متوقف کنیم، دوباره وزن افزایش می یابد.
و در واقع می توان با جلوگیری از رگ زایی وزن را به صورت
متناوب کم و زیاد کرد.
پس این روشی که ما برای جلوگیری از سرطان در پیش گرفته ایم
همچنین شاید کاربرد دیگری
برای بیماری چاقی داشته باشد.
نکته ای که در حقیقت در این باره جالب است
این است که ما نمی توانیم وزن این موش های چاق را
کمتر از وزنی که موش های معمولی دارند
کم کنیم.
به کلام دیگر، ما نمی توانیم با این روش موش های سوپرمدل بسازیم.
(خنده)
و این موضوع گویای نقش رگ زایی
در تنظیم بدن در سطحی سالم است.


آلبرت سن ژورژی گفته است که،
اکتشاف نتیجه مشاهده ی چیزی هایی که همه می بینند
ولی فکر کردن به چیزهایی که هیچ کس فکر نمی کند است.
آرزو می کنم که شما را قانع کرده باشم که
برای بیماری هایی مانند سرطان ، چاقی و موارد دیگر،
شاید حمله کردن به عامل مشترکشان
یعنی رگ زایی راه قدرتمند برای مقابله با آن ها باشد.
و این چیزی است که فکر می کنم دنیا در حال حاضر به آن نیازمند است. خیلی ممنون.


(تشویق)


جوان کوهن: خوب این داروها کاملا —
این ها در حال حاضر به عنوان داروهای اصلی درمان سرطان استفاده نمی شوند.
برای کسانی که در اینجا به سرطان مبتلا هستند،
شما چه توصیه هایی دارید؟
آیا شما پیگیری این نوع درمان را در حال حاضر برای بیشتر سرطان ها توصیه می کنید؟


ویلیام لی: روش های درمانی بر اساس ضد رگ زایی که
مورد تایید اف دی ای باشند وجود دارد.
و اگر شما مبتلا به سرطان هستید
یا برای کسی که مبتلا به سرطان است کار می کنید یا از یک مبتلا حمایت می کنید،
باید در این باره پرس وجو کنید.
همچنین تعداد زیادی تحقیقات بالینی وجود دارد.
موسسه ی آنجیوجنسیس نزدیک به 300 شرکت را دنبال می کند،
و درحدود صد مورد
داروی دیگر در راه است.
پس داروهای تایید شده را در نظر بگیرید،
و به دنبال تحقیقات بالینی بگردید،
ولی جدای از این که پزشک چه کاری می تواند برای شما انجام دهد،
نیاز است که ما این سوال را بپرسیم که چه کاری از خودمان برمی آید.
و این یکی از موضوعاتی است که درباره آن صحبت کردم.
این که ما می توانیم این قدرت را در خود به وجود بیاوریم که
کارهایی را که پزشکان نمی توانند برایمان انجام دهند انجام دهیم.
این که از دانش استفاده کنیم و اقدام کنیم.
اگر طبیعت سرنخ هایی را به ما نشان داده است،
ما فکر می کنیم که شاید آینده جدیدی
در ارزش دادن به آن چه که می خوریم در پیش باشد.
هر چه که ما می خوریم در واقع سه بار شیمی درمانی در روز است.


جوان کوهن: درست. در همین رابطه،
برای افرادی که شاید ریسک ابتلا به سرطان داشته باشند،
آیا شما دنبال کردن نوع خاصی از درمان پیشگیری کننده را توصیه می کنید
یا این که فقط یک رژیم غذایی درست
همراه با مقدار زیادی سس گوجه داشته باشند؟


ویلیام لی : خوب، می دانید که شواهد اپیدمیولوژی فراوانی در این باره وجود دارد.
و فکر می کنم در این عصر اطلاعات،
زمان زیادی نخواهد گرفت تا به یک منبع معتبر
مانند Pubmed ، کتابخانه ملی پزشکی مراجعه کنیم
و به دنبال تحقیقات اپیدمیولوژی
برای کاهش ریسک ابتلا به سرطان
بر پایه رژیم های غذایی و برپایه پزشکی عمومی بگردیم.
و این مطمئنا کاری است که هر کسی می تواند انجام دهد.


جوان کوهن: بله. خوب، خیلی ممنون از شما.


(تشویق)

