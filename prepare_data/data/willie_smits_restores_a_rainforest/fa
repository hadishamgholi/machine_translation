
یک روز داشتم همراه همسرم در بازار قدم می‌زدم،
و یک نفر یک قفس را جلوی صورت من گرفت.
و بین اون میله ها
غمگین ترین چشم هایی که تا به حال دیده بودم، دیدم.
آن جا یک بچه اورانگوتان بیمار بود، اولین برخورد من با این موضوع بود.
آن روز عصر، من در تاریکی به بازار برگشتم
و این صدا را شنیدم. "اووه، اووه،"
و خیلی زود روی توده زباله ها یک بچه اورانگوتان در حال مرگ را پیدا کردم.
البته از قفس خبری نبود.
من دخترک کوچولو را برداشتم،
ماساژش دادم و مجبورش کردم کمی آب بنوشد
تا اینکه بالاخره شروع کرد به طبیعی نفس کشیدن.


این اوچا هست.
او الان توی جنگل «سونگای واین» زندگی می‌کند،
و این هم ماتاهاری هست، پسر دومش،
که از طرف دیگر پسر دومین اورانگوتانی که نجات دادم، دودای، هم هست.
این اتفاق زندگی من را به طرز چشمگیری تغییر داد،
و من تا امروز تقریباً ۱٫۰۰۰ بچه حیوان را در دو مرکزی که اداره می‌کنم، سرپناه داده ام.


(تشویق حضار)


نه. نه. نه. این غلطه!
این وحشتناکه. این به این معنی است که ما در نجات دادن آنها در طبیعت شکست خورده ایم.
این خوب نیست.
این فقط به این معناست که همه در انجام دادن کار درست، شکست خورده ایم.
داشتن اورانگونهایی در یکجا که بیش از همه اورنگوتانهای باغ وحشهای جهان هستند
مثل قربانی به ازای هر یک بچه می‌ماند،
که شش تا از آنها در جنگل ها ناپدید شده اند.


فرایند نابودسازی جنگل‌ها، مخصوصاً برای نخل روغن،
به منظور تامین سوخت زیستی برای کشورهای غربی،
چیزی هست که این مشکلات رو به وجود آورده است.
آنها جنگل های باتلاقی-زغال (نوعی جنگل مناطق مرطوب و گرمسیری)، روی ۲۰ متر زغال هستند،
که بزرگترین منبع مواد آلی درجهان می‌باشند.
وقتی شما اون رو برای نخل روغن های در حال رشد باز می‌کنید
در واقع دارید آتش فشان هایی از دی اکسید کربن رو تولید می‌کنید
که مقدار زیادی دی اکسید کربن تولید می‌کنند
تا حدی که کشور من اکنون به سومین تولید کننده گازهای گلخانه ای در جهان
بعد از چین و ایالات متحده تبدیل شده است.
و ما اصلاً صنعتی نداریم —
دلیلش فقط نابودسازی جنگل‌ها جنگلی هست.


و این تصاویر وحشتناک هستند.
من نمی خواهم صحبتم رو در این مورد طولانی کنم،
ولی خیلی ها از خانواده اوچا وجود دارند،
که اونقدر خوش شانس نبودند که درجنگلی زندگی کنند،
که هنوز وارد این فرایند نشده است.
و من بیش از این نمی دونم که اون ها رو کجا بفرستم.
بنابراین تصمیم گرفتم راه حلی برای این دخترک پیدا کنم.
همچنین راه حلی که
به نفع آدم هایی باشد که تلاش می‌کنند اون جنگل ها رو نابود کنند،
تا به آخرین تکه چوب دست پیدا کنند،
که در واقع دارد منجر به
از دست دادن محل زندگی آنها و همه این قربانیان می‌شود.


بنابراین من ناحیه سامبوجا لستاری رو ایجاد کردم،
و این ایده،
اگر بتوانم اون رو در بدترین مکانی که می‌توانم بهش فکر کنم،
جایی که واقعاً چیزی باقی نمانده اجرا کنم،
هیچ کس بهانه ای ندارد که بخواهد بگوید، "آره، ولی ...".
نه. همه باید بتوانند این ایده رو دنبال کنند.


ما در شرق (جزیره) برونئو هستیم. جایی که من کارم رو شروع کردم.
و همونطور که می‌توانید ببینید، فقط زمین زرد رنگ وجود دارد.
اینجا چیزی باقی نمانده — فقط کمی سبزه وجود دارد.
در سال ۲۰۰۲، نیمی از مردم در این منطقه بیکار بودند.
میزان جرم و جنایت بسیار بالا بود.
مردم بخش زیادی از پولشان را برای مسایل بهداشتی و آب آشامیدنی خرج می‌کردند.
هیچ تولید کشاورزی باقی نمانده بود.
این جا فقیرترین منطقه در تمام استان محسوب می‌شد
و حیات وحش به طور کامل از بین رفته بود.
این شبیه به یک کویر زیستی بود.
وقتی که آن جا در میان سبزه ها ایستادم، هوا به شدت گرم بود — حتی صدای حشرات هم نمی آمد —
فقط این سبزه های مواج بودند.


اما، چهار سال بعد، ما برای ۳٫۰۰۰ نفر شغل ایجاد کرده بودیم.
آب و هوا عوض شده بود. به شما نشان می‌دهم:
نه سیل، نه آتش سوزی.
آنجا دیگه فقیر ترین منطقه نبود،
و توسعه زیادی هم در تنوع زیستی رخ داده بود.
ما آنجا بیش از ۱۰۰- گونه جاندار داریم. تا امروز ۱۳۷گونه پرنده اونجا داریم.
۳۰ گونه خزنده داریم.


پس اینجا چه اتفاقی افتاده بود؟ ما در این جنگل یک شکست بزرگ اقتصادی داشتیم.
بنابراین اصولاً، کل فرایند تخریب
اندکی کندتر از آنچه که الان داره برای نخل روغن اتفاق می‌افته، شده بود.
ولی ما هنوز همان چیز رو می‌دیدم.
کشاورزی ناکارامد و سوخته داشتیم؛
مردم نمی توانند کود رو تامین کنند،
بنابراین درخت ها رو می‌سوزانند و از کانی های موجود در آنجا استفاده می‌کنند.
آتش سوزی ها متناوب تر شدند،
و بعد از مدتی شما درگیر تکه زمینی بودید
که دیگر اصلاً بارور نبود.
هیچ درختی باقی نمانده است.
هنوز در این مکان، در این سبزه زار،
جایی که شما می‌توانید اولین دفتر ما رو روی اون تپه را ببینید،
چهار سال بعد، یک لکه سبز روی سطح زمین وجود دارد.


(تشویق حضار)


و همه این حیوانات وجود دارند، و همه مردم خوشحال هستند،
و منطقه ارزش اقتصادی دارد.


چطور همه این ها امکان دارد؟
در واقع بسیار ساده هست. اگر شما به این مراحل نگاه کنید،
ما زمین ها را خریدیم، مشکل آتش سوزی را حل کردیم،
و بعد از اون فقط احیای جنگل را شروع کردیم.
با ترکیب کشاورزی با جنگلداری.
و فقط پس از این بود که ما شالوده، مدیریت و امور مالی را راه اندازی کردیم.
البته در تمام مراحل کار، تلاش کردیم
که مردم محلی نیز کاملاً در این پروژه مشارکت داده شوند.
به این صورت هیچ عامل خارجی نخواهد توانست در این مسیر تداخل ایجاد کند.
این مردم هستند که از این جنگل محافظت خواهند کرد.
در واقع، اصولی که رعایت کردیم، اینها بودند: "مردم، سود، سیاره".
البته این را به دلیل
اطمینان دادن به مراجع قانونی هم انجام دادیم —
زیرا اگر جنگل به دولت تعلق داشته باشد،
مردم می‌گویند، "این به من تعلق دارد، پس به همه مردم تعلق دارد."
و پس از اون، ما همه اصول دیگر
مانند شفافیت، مدیریت حرفه ای، نتایج قابل مشاهده،
مقیاس پذیری (امکان تغییر مقیاس فرایند)، تکرار پذیری و غیره را به کار می‌بندیم.


آنچه که ما انجام دادیم این بود که دستورالعمل هایی را تهیه کردیم —
که توضیح می‌دادند چگونه از شرایطی که چیزی وجود ندارد
به موقعیت هدف برسید.
شما دستورالعملتان را بر اساس عواملی تهیه می‌کنید که می‌توانید کنترل کنید،
آن ها می توانند هر چیزی باشند، مهارت یا کود و یا انتخاب گیاه.
بعد از آن به نتایجتان نگاه می‌کنید و شروع به ارزیابی آن ها می‌کنید.
از طرف دیگر در این دستورالعمل هزینه ها هم مشخص هستند.
شما می‌دانید که چقدر نیروی کار نیاز دارید.
اگر بتوانید این دستورالعمل را روی یک نقشه پیاده کنید،
خاک شنی، خاک رسی،
زمین با شیب تند، زمین مسطح،
می‌توانید از دستورالعمل های مختلف استفاده کنید؛ البته اگر بتوانید آن ها رو با هم ترکیب کنید.
از این کار یک طرح کسب و کار به دست می‌آید،
یک طرح کاری به وجود می آید که می‌توانید بر اساس
میزان نیروی کاری که در دسترس دارید و یا بر اساس میزان کودی که دراختیار دارید،
آن را بهینه سازی کنید و شما می‌توانید این کار را انجام بدهید.


در عمل کار به این صورت هست. ما می خواهیم از شر این سبزه ها خلاص بشویم.
از ریشه آن ها ترکیباتی مثل (نامفهوم) تراوش می کردند.
درختان آکاسیا خیلی ارزان قیمت هستند
ولی ما به آن ها برای بازیابی شرایط زیستی، حفاظت از خاک
و از بین بردن سبزه ها نیاز داشتیم.
بعد از هشت سال واقعاً ممکن هست که آن ها الوار هم تولید کنند —
در صورتی که بتوانید از آن ها به روش درستی مراقبت کنید،
که می شود این کار رو با پوست بامبوانجام داد.
این یک روش قدیمی ساخت معبد در ژاپن هست
ولی بامبو خیلی به آتش حساس هست.
بنابراین اگر ما در ابتدا شروع به کاشتن آن بکنیم،
ریسک بالایی را در از دست دادن دوباره همه چیز قبول کرده ایم.
بنابراین ما اون را بعدها کاشتیم، در کنار مسیرهای آب
به منظور فیلتر کردن آب، تامین محصولات خام
در زمان مناسب تا زمانی که الوارها قابل استفاده شوند.


بنابراین ایده این هست: چگونگی ادغام این روش ها با هم
با توجه به زمان و ابزار محدودی که داریم.
بنابراین ما شروع به کاشت درخت ها کردیم، این آناناس ها را کاشتیم
و لوبیا و زنجبیل را هم در بین آن ها، با هدف کاهش رقابت بین درخت ها
و استفاده از محصول به عنوان کود. مواد آلی برای محصولات کشاورزی مفید هستند،
همچنین برای مردم، اما به درختان هم کمک می‌کنند. کشاورزان زمین های آزاد دارند،
این روش به سرعت به بازدهی می‌رسد و اورانگوتان ها هم از غذای سالم برخوردار می شوند
و ما هم می‌توانیم سرعت بازیابی اکوسیستم رو افزایش بدهیم
و در طی اون هم کمی پول پس انداز کنیم.


چقدر زیبا. چه تئوری خوبی.


ولی واقعاً این اینقدر آسان هست؟
در واقع نه ! زیرا اگر شما به چیزی که در۱۹۹۸ اتفاق افتاد نگاهی بیاندازید،
آتش سوزی رو که آغاز شد می‌بینید.
این یک منطقه به وسعت ۵۰ میلیون هکتار هست.
ژانویه
فوریه
مارس
آوریل
می
ما پنج و نیم میلیون هکتار رو تنها در عرض چند ماه از دست دادیم.
به این دلیل که ما در حدود ۱۰٫۰۰۰ تا از آن آتش های زیرزمینی در زمین هایمان داشتیم
از اون نوعی که شما می‌توانید اینجا در پنسیلوانیا در ایالات متحده ببینید.
زمانی که خاک خشک می‌شود، زمانی که شما در فصل گرما هستید، زمین ترک می‌خورد،
اکسیژن وارد زمین میشود، شعله ها به بیرون می آیند و مشکلات دوباره شروع می‌شوند.


پس چطور باید این چرخه رو متوقف کنیم؟
آتش بزرگترین مشکل هست.
این چیزی هست که برای سه ماه به چشم می‌آید.
برای سه ماه چراغ های خودکار خاموش نشدند
به این دلیل که همه جا تاریک بود.
ما همه محصولمان را از دست دادیم و بچه ها برای یک سال وزن اضافه نکردند.
آنها ۱۲نمره هوشی IQ از دست دادند. این یک فاجعه بود
هم برای مردم و هم برای اورانگوتان ها.
پس این آتش ها چیزهایی هستند که باید فکری به حالشان بشود.
به همین دلیل هست که من آن نکته را اونجا قرار دادم.
شما به مردم محلی نیاز دارید به این دلیل که اگر این سبزه زارها
شروع به آتش گرفتن بکنند، مثل یک طوفان ادامه پیدا می‌کنند
و شما تا آخرین ذره خاکستر و مواد معدنی را
با اولین بارش باران از دست می‌دهید —
آنها به دریا می رسند و صخره های مرجانی را هم نابود می‌کنند.


به همین دلیل هست که شما به مردم محلی نیاز دارید.
این راه حل کوتاه مدت هست ولی شما به یک راه حل بلند مدت هم نیاز دارید.
بنابراین کاری که ما کردیم این بود،
ما یک حلقه نخل شکر دور منطقه به وجود آوردیم.
این درختان نسبت به آتش مقاوم هستند —
همینطور نسبت به سیل —
و البته درامد خوبی نصیب مردم محلی می‌کنند.


این چیزی هست که در واقعیت به نظر می‌رسد.
مردم باید روزی دوبار آن ها را هرس کنند — فقط به قطر چند میلیمتر —
و تنها چیزی که برداشت می‌کنید، آب شکر هست،
دی اکسید کربن، باران و اندکی نور خورشید.
در اصل شما این درختان را به
باطری های زیستی فوتوولتائیک تبدیل می‌کنید.
و همچنین می‌توانید مقدارزیادی هم انرژی ازاین طریق تولید کنید —
آن ها به میزان سه برابر بیشتر انرژی به ازای هر هکتار، در هر سال تولید می‌کنند،
به این دلیل که شما می‌توانید آن ها را روزانه هرس کنید.
نیازی به قطع درخت
و یا برداشت محصول نیست.


پس این نتیجه نهایی هست در شرایطی که ما همه پتانسیلهای ژنتیکی درمنطقه گرمسیری
که هنوز از بین نرفته است را در اختیارداریم و آن را با تکنولوژی ترکیب می‌کنیم.
البته از طرف دیگر، بعُد حقوقی هم باید در نظر گرفته شود.
بنابراین ما زمین ها را خریدیم،
و اینجا جایی هست که ما پروژه را شروع کردیم —
در میان ناکجا آباد.
اگر با دقت بیشتری به این منطقه نگاه کنید
می‌بینید که این منطقه به قسمت هایی تقسیم شده که شامل جنس های متعددی ار خاک می شوند،
و ما در واقع در حال پایش و
اندازه گیری هر درخت در این ۲٫۰۰۰ هکتار، ۵٫۰۰۰ اکر بودیم.
این جنگل کاملاً متفاوت هست.


کاری که من کردم این بود که طبیعت را دنبال کردم،
و طبیعت تک فرهنگی نیست،
بلکه یک جنگل طبیعی لایه های متعددی دارد.
و این به این معنی هست که در زمین، چه روی آن و چه زیر آن
می‌تواند بهترین استفاده را از نور بکند،
می تواند کربن بیشتری در سیستم ذخیره کند، می‌تواند کاربردهای متنوع تری داشته باشد.
اما مساله خیلی پیچیده تر هست. مساله اصلاً ساده نیست و شما باید با مردم سر و کار داشته باشید.


بنابراین درست مانند طبیعت،
ما هم به سمت پرورش درختان با رشد سریع رفتیم و در زیر آن ها
درختان با سرعت پرورش اندک، درختان جنگلی دانه ای با تنوع بسیار زیاد را پرورش دادیم
که می‌توانستند به طور کارامدی از نور خورشید استفاده کنند.
سپس چیزی که به همان اندازه مهم است: پیدا کردن قارچ مناسب
که در کنار برگ ها پرورش پیدا کند و مواد معدنی را
برای ریشه های درختانی تامین کنند که آن برگ ها را در طی ۲۴ساعت از دست داده اند.
و مانند پمپ های مغذی عمل کنند.
به باکتری نیاز دارید که نیتروژن را تامین کند،
و بدون این میکروارگانیسم ها، هیچ عملکرد مناسبی نخواهید داشت.


پس از اون ما شروع به کاشت کردیم — فقط ۱٫۰۰۰ درخت در هر روز.
می‌توانستیم خیلی خیلی بیشتر بکاریم، ولی نمی‌خواستیم
زیرا می خواستیم تعداد شغل ها را ثابت نگه داریم.
نمی خواستیم مردمی را از دست بدیم
که قرار بود در مزرعه کار کنند.
و ما کار زیادی هم برای انجام دادن داشتیم.
ما گیاهان شاخصی داشتیم تا ببینیم چه نوع خاکی
و یا چه نوع سبزیجاتی و یا چه نوع درختانی رشد می‌کنند.
همچنین تک تک این درخت ها را از فضا زیر نظر داشتیم.


این چیزی هست که در واقعیت به نظر می‌رسد.
یک حلقه غیر معمول دور آن دیده می‌شود،
که ۱۰۰ متر عرض دارد و شامل نخل شکرهایی می‌شود،
که برای ۶۴۸ خانواده درامد زایی می‌کنند.
این فقط قسمت کوچکی از محدوده مورد بحث هست.


گلخانه در این منطقه کاملاً متفاوت است.
اگر به تعداد گونه های درختی که در اروپا وجود دارند نگاهی بیاندازیم، برای مثال،
از اورال تا انگلستان، می‌دانید چند تا وجود دارند؟
۱۶۵ تا.
در این گلخانه ما قصد داریم ۱۰ برابر بیشتر از این گونه های گیاهی را پرورش بدهیم.
می‌توانید تصورش را بکنید؟
لازم هست بدانید که دارید با چه کار می‌کنید،
ولی در واقع این همین تنوع هست که باعث می‌شود به نتیجه برسیم.
اینکه شما می‌توانید از این موقعیت صفرشروع کنید،
با کاشتن سبزیجات و درختان، و یا به طور مستقیم، درختان
به صورت صف در میان این سبزه ها،
با در نظر گرفتن محدوده حایل، تولید کود خودتان
و اطمینان یافتن از اینکه در هر مرحله ازرشد جنگل
محصولات قابل استفاده وجود خواهند داشت.
در مرحله اول، شاید آناناس ها و لوبیا ها و ذرت ها،
در مرحله دوم، موزها و پاپایا ها (عنبه هندی)؛
و پس از آن شکلات و فلفل.
و سپس به آرامی درختان شروع به بیشتر شدن می‌کنند.
که منجر به تولید میوه، الوار و سوخت چوب می‌شود.
و در نهایت، جنگل نخل شکر شروع به رشد کردن می‌کنند،
و برای مردم درامد دائمی به همراه دارد.


در بالا سمت چپ، زیر آن مناطق سبز رنگ،
نقاط سقید رنگی را می‌بینید — آن ها در واقع بوته های خاص آناناس هستند
که می‌توانید آن ها را از فضا هم ببینید.
در این منطقه ما شروع به کاشت درختان آکاسیا کردیم
که قبلا هم دیده بودید.
این چیزی است که پس از یک سال اتفاق می‌افتد.
و بعد از دوسال به این صورت خواهد بود.
و اینجا سبز است. اگر از برج نگاه کنید —
اینجا زمانی هست که ما به سبزه ها حمله بردیم.
جوانه ها رو کاشتیم
همراه با موزها، پاپایاها، و همه محصولات مردم محلی،
ولی درختان هم در بین آن ها به سرعت رشد می‌کنند.
و سه سال بعد، ۱۳۷ گونه پرنده در اینجا زندگی می‌کردند.


(تشویق حضار)


ما موفق شدیم هوا رو سه تا پنج درجه سانتی گراد خنک تر کنیم.
رطوبت هوا تا ۱۰ درصد افزایش داشت.
پوشش ابر در آسمان — می‌خواهم نشانتان بدهم — بالا است.
بارش افزایش پیدا کرد.
و همینطور گونه ها و درامد.


این زیست بوم که من اینجا پدید آوردم،
سه سال پیش فقط یک سرزمین خالی و زرد بود.
این ترانسپوندر که ما با همکاری آژانس فضایی اروپا راه اندازی کردیم —
عکس هایی را که همه ماهواره هایی که
برفراز این منطقه حرکت می‌کنند، تهیه می‌کنند؛ برای ما می‌فرستد.
از این عکس ها برای تحلیل میزان کربن و میزان توسعه جنگل استفاده می‌شود.
و ما می‌توانیم هر درخت را با استفاده از این تصاویر زیر نظر داشته باشیم.
ما اکنون می‌توانیم با استفاده از این اطلاعات برای
ایجاد دستورالعمل برای مناطق دیگر و همینطور تکنولوژی مشابه استفاده کنیم.
در واقع ما الان هم با استفاده از گوگل ارث (Google Earth) این امکان را در اختیار داریم.
اگر شما از اندکی تکنولوژی، به کارگیری وسایل رهگیری در وسایل نقلیه، استفاده کنید
و آن را با گوگل ارث ترکیب کنید،
می‌توانید دقیقاً بگویید که کدام نخل روغن دارد به طور پایدار تولید می‌کند،
کدام شرکت دارد الوارها را می‌دزدد،
و می‌توانید کربن بیشتری ذخیره کنید،
بیشتر از هرمیزان دخیره انرژی دراین منطقه.


در نهایت اینجا منطقه سامبوجا لستاری است.
می‌توانید ببینید که چطور درختان به اینجا بازگشتند،
و همینطور می‌توانید ببینید که چه میزان از تنوع زیستی بازیابی شده است.
تنوع زیستی معیاری ازاین هست که چه مقدار آب می‌تواند به میزان تعادل برسد.
چه مقدار مواد دارویی می‌تواند اینجا نگه داری بشود.
و در نهایت من اینجا را به یک ماشین بارندگی تبدیل کردم
به این دلیل که این منطقه الان دارد باران خودش را تولید می‌کند.
شهر همسایه، بالیکپاپان، مشکل بزرگی با آب دارد؛
اینجا تا ۸۰ درصد با آب شور احاطه شده،
و ما اکنون اینجا میزان زیادی تراوش و نفوذ داریم.
الان می‌توانیم به این ابرهای بالای جنگل نگاه کنیم؛
ما منطقه جنگل کاری شده، منطقه نیمه باز و منطقه باز را دیدیم.


به این تصاویر نگاه کنید.
من خیلی سریع ردشان می‌کنم.
در مناطق گرمسیر مرطوب، باران از کریستال های یخی به وجود نمی آید،
که به دلیل دمای منطقه است،
به درختانی با (نامفهوم است) نیاز دارید، مواد شیمیایی از برگ های این درختان تراوش می شود،
که قطرات باران را تشکیل می‌دهند.
شما یک منطقه سرد ایجاد می‌کنید که در آن ابرها می‌توانند تجمع کنند،
و درختانی دارید که می‌تواند آغازگر باران باشند.
و ببینید، اینجا افزایش میزان ابر به مقدار ۱۱/۲ درصد را داشتیم —
فقط پس از سه سال.
میزان بارش تا ۲۰ درصد افزایش یافته است.
بگذارید به سال آینده اش نگاه کنیم.
می‌توانید ببینید که این روند ادامه پیدا کرده.
در ابتدا ما پوشش اندکی از حداکثر بارندگی داشتیم،
این پوشش اکنون بیشتر شده و مقدارآن افزایش داشته.
اگر به الگوی بارندگی نگاهی بکنیم،
بالای سامبوجا لستاری، خشکترین منطقه بود.
ولی الان حداکثر میزان بارش در این منطقه را داریم.
بنابراین ما واقعاً می‌توانیم آب و هوا را عوض کنیم.
البته زمانی که باد بوزد، این اثر ناپدید می‌شود.
ولی پس از آن زمانی که بادها متوقف شوند،
بارش باران دوباره به منطقه باز خواهد گشت.


بنابراین نا امید بودن کار درستی نیست.
زیرا ما واقعاً می‌توانیم تغییر ایجاد کنیم.
اگر شما تکنولوژی های مختلف رو به کار ببنید،
و البته خیلی عالیست که ما علم رو در اختیار داریم، اما هنوز به شدت به مردم نیاز داریم،
به آموزش نیاز داریم.
ما مدارس کشاورزی خودمان را داریم.
اما موفقیت واقعی گروه موسیقی ماست —
زیرا وقتی یک کودک متولد می‌شود، ما برای او می‌نوازیم، بنابراین همه خانواده ما هستند
وشما برای خانواده تان مشکل ایجاد نخواهید کرد.


این چیزی هست که به نظر می‌آید.
ما این جاده را داریم که دور منطقه قرار دارد،
که برق و آب مردم را از منطقه خودمون تامین می‌کند.
ما منطقه نخل شکر ها رو داریم،
و همینطوراین محدوده نخل های خاردار
تا اورانگوتان هایی را که درمنطقه میانی زندگی می‌کنند، در اون جا نگه داریم
و مردم را جدا از اون ها.
و در داخل، این منطقه رو برای جنگل زایی داریم
به عنوان یک بانک ژنتیکی تا همه مواد اولیه را زنده نگه داریم.،
زیرا در۱۲ سال گذشته
حتی یک عدد از دانه های درختان سخت منطقه رشد نکرده اند،
زیرا شرایط مناسب آب و هوایی از بین رفته است.
همه دانه ها خورده شدند.


بنبراین الان نظارت داخلی می‌کنیم
از برج ها، ماهواره ها و هواپیماهای سبک این کار را انجام می‌دهیم.
هر کدام از خانواده هایی که زمین ها یشان را فروخته اند، الان یک قطعه زمین پس می گیرند.
که هر کدام دو ردیف از درختان سخت چوب گرمسیری را دارند —
در سال اول درختان سایه دار کاشته شده اند،
سپس نخل های شکر کاشته شدند،
و سپس این حصارهای خاردار.
پس از چند سال می‌توانید اون درختان سایه دار را بردارید.
مردم الوارهای آکاسیا را دریافت می‌کنند، که ما با پوسته بامبو پوشش داده ایم،
و می‌توانند با آن خانه بسازند، و برای آشپزی چوب سوخت داشته باشند.
و می‌توانند هرچقدر که بخواهند از درختان به دست آورند.
آنها می‌توانند درامد کافی برای سه خانواده را به دست بیاورند.
ولی هر کاری را که می‌خواهید در این برنامه انجام دهید، باید از سوی مردم حمایت شود.
به این معنی که باید آن کار با ارزش های محلی و فرهنگی مطابقت داشته باشد.
هیچ دستورالعمل ساده ای برای یک منطقه وجود ندارد.


و همینطور باید بدانید که نباید فساد مالی وجود داشته باشد —
همه چیز باید واضح باشد.
مانند اینجا، در سامبوجا لستاری،
ما اون حلقه را به گروه هایی از ۲۰ خانواده تقسیم کردیم.
اگر هر کسی از موافقت ها تخطی کند،
و درخت ها را قطع کند،
۱۹ عضو دیگر برای سرنوشت او تصمیم گیری می‌کنند.
اگر گروه هیچ تصمیمی نگیرد،
۳۳ گروه دیگر برای آن گروه تصمیم گیری می‌کنند.
این در توافق با امکانات خوبی که در اختیارشان گذاشته ایم منطبق نیست.


در سولاوسی شمالی این به شکل یک تعاونی است —
آن ها آنجا یک فرهنگ دموکراتیک دارند،
بنابراین آنجا می‌توانید از سیستم قضایی محلی برای حمایت از سیستم خودتان استفاده کنید.
به طور خلاصه، در سال اول مردم می‌توانند برای داشتن درامد زمین های خودشان را بفروشند،
ولی مشاغلشان را در طی مراحل ساخت، جنگل زایی و
کار با اورانگوتان ها به دست می‌آورند. می‌توانند از چوب اضافه برای صنایع دستی استفاده کنند.
همینطورزمین های خالی بین درختان را به دست می‌آورند،
و می‌توانند آنجا محصولات خودشان را رشد دهند.
می‌توانند قسمتی از میوه های خودشان را به پروژه اورانگوتان ها بفروشند.
مصالح لازم برای ساخت منزل را به دست می‌آورند،
همینطور قرار داد برای فروش شکر،
بنابراین ما می‌توانیم مقادیر زیادی ازاتانول و انرژی را درمحل تولید کنیم.
مزیت های دیگری وجود دارد: شرایط زیست محیطی، پول،
آموزش — این واقعاً عالی است.


و همه اینها فقط بر پایه یک چیز وجود دارد —
مطمئن شوید که جنگل اینجا باقی می‌ماند.
بنابراین اگر می‌خواهیم به اورانگوتان ها کمک کنیم —
کاری که من در واقع می‌خواستم انجام بدهم —
باید مطمئن شویم که این مردم محلی هستند که باید منفعت دریافت کنند.
اکنون من فکر می‌کنم کلید اصلی انجام این کار، برای دادن یک پاسخ ساده،
یکپارچگی است.
امیدوارم — اگر می‌خواهید بیشتر بدانید، می‌توانید بیشتر مطالعه کنید.


(تشویق حضار)

