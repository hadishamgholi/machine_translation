
من مهاجری از اوگاندا هستم 
و در ایالات متحده زندگی می‌کنم
و منتظرم پرونده مهاجرتم
به نتیجه برسد.


مهاجران در دنیای امروز
آزادی حرکت زیادی ندارند.
این قطعاً به آنهایی برمی‌گردد
که آن قدر ناامید هستند
که حاضرند در دریای خروشان 
و طوفانی سوار قایق شوند.
این مخاطراتی بود که پسرعموهایم
از غرب و شمال آفریقا
وقتی می‌خواستند از دریا بگذرند 
و به اروپا برسند با آن مواجه بودند.
البته برای یک مهاجر رسیدن به چنین تجمعی
موقعیتی نادر اما خوش است.


اما این نشان دهنده چیزی است
که در بحث جهانی پناهندگان،
مهاجران و آوارگان
معمولاً از قلم افتاده است،
صدای محرومان.
شهروندان کشورهای میزبان بسیاری،
حتی آنها که قبلاً پذیرای پناهندگان بودند،
درباره تعداد فزاینده پناهندگان
که به کشورشان سرازیر شده‌اند نگران هستند.
بحرانی که تازه واردان
بلافاصله ایجاد می‌کنند
از بین بردن تعادل رفاه 
و اشتغال در جامعه آنها است.
شهروندان نامطمئن و شکاک
به سیاستمداران نگاه می‌کنند
که در حال مسابقه هستند
تا ببینند برنده جایزه
بلندترین صدای پوپولیسم و ملی‌گرایی کیست.
این مسابقه بر سر این است که چه کسی
نسبت به مهاجران سختگیرتر است،
چه کسی بیشتر از همه می‌خواهد
ممنوعیت سفر را تحمیل کند،
و چه کسی به پیشنهاد
پروژه‌های دیوار کشیدن مشتاق‌تر است.


تمام این محدودیت‌ها به سادگی
نشانه‌های مشکل را نمایان می‌کنند،
نه دلایل آن را.
چرا می‌آیند؟
مهاجران می‌توانند نقطه نظرهای
مختلف را به اشتراک بگذارند،
اگر سیاست‌مداران
به گوش دادن تمایلی نشان دهند.


در دبی، من بی‌عدالتی
و نابرابری که معمولاً
در حق نیروی کار مهاجر 
روا داشته می‌شد را ثبت می‌کردم.
در نتیجه، فشار دولت‌های
کشورهای مربوطه
باعث شد من کارم را به عنوان
خبرنگار در خاورمیانه از دست بدهم.
به اوگاندا بازگردانده شدم،
جایی که در نتیجه محرومیت اقتصادی
همه در خط قحطی بودند.
از اوگاندا فرار کردم
تا به ایالات متحده بیایم
با این امید که صدای برادران
و خواهرانم را تقویت کنم
که به عنوان مهاجر
با گرفتاری‌های جدی‌تری مواجه بودند.


پدرم به من گفت دوست ندارد کتابی بنویسم
که ممکن بود باعث تبعید و بیکاری من شود.
وقتی هنوز در دبی کار می‌کردم
سال‌ها بود که دیابت داشت،
و حقوق من همیشه کفاف داروهای او را می‌داد.
بعد از اینکه اخراج شدم،
نمی‌توانستم از عهده درمان او بربیایم،
و حتی در روزهای آخر زندگی‌اش هم،
نتوانستم او را به بیمارستان ببرم.
وقتی پیکر او را سر دست می‌بردم
تا به خاک بسپارم
در ماه جون سال پیش،
فهمیدم برای بالا بردن صدایم
چه هزینه هنگفتی پرداخت کرده‌ام.


حرف زدن علیه بی‌عدالتی
چندلایه نهادینه شده هرگز آسان نیست،
چون مشکلات به چیزی
بیش از لفاظی نیاز دارند.
پس تا زمانی که معدن‌ها،
حوزه‌های نفت و مزرعه‌های بزرگ آفریقا
در تملک سرمایه‌گذاران خارجی باشد
و تمام آن منابع حیاتی به غرب فرستاده شوند،
جریان مهاجران آفریقایی
بی‌وقفه ادامه خواهد داشت.
هیچ محدودیتی چنان سرسختانه نیست که بتواند
جلوی موج مهاجرتی را بگیرد
که تاریخ بشری ما را مشخص کرده است.


پیش از آنکه کنترل مرزها سخت‌تر شود
و محدودیت‌های جدیدی برای ویزا وضع شود،
کشورهایی که مدت زیادی مهاجرپذیر بوده‌اند
باید در بحث گشاده‌تری درگیر شوند.
این تنها راهی است 
که بالاخره بتوان به طور عملی
درباره میراث استثمار،
برده داری،
استعمار،
و امپریالیسم مصالحه کرد،
تا بتوانیم با هم برای ساختن
اقتصاد جهانی عادلانه‌تر
در قرن ۲۱ام پیش برویم —
اقتصادی که همه از آن سود ببرند.

