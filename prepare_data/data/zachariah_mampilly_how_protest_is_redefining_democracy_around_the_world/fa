
مثل خیلی از شماها، من اغلب
از جریان دموکراتیک ناامید هستم.
آشفته است، پیچیده است،
اغلب بی‌کفایت است.
رهبران سیاسی ما خود را
از مردم عادی جدا احساس می‌کنند.
خیلی‌ها فکر می‌کنند
چند سال یک‌بار رای دادن
به رهبرانی که از
چالش‌های روزانه آنها دورند
بیهوده است.
اما قبل از آنکه دموکراسی را رد کنیم،
بیایید تصور کنیم می‌توانست چگونه باشد.
و من معتقدم که فعالان آفریقایی دموکراسی را
با قرار دادن اعتراض
در مرکز آن، دوباره تبیین می‌کنند،
آنچه که تحت عنوان
«دموکراسی اعتراضی» به آن اشاره می‌کنم.


سازمان‌های بین‌المللی و متخصصان دانشگاهی
دموکراسی را به عنوان رقابت انتخاباتی
چند حزبی منظم تعریف می‌کنند.
اما دموکراسی نباید تنها درباره گلچین‌هایی باشد
که سر صندوق رای رقابت می‌کنند.
برای معنادار شدن،
چیزی‌ست که باید هر روز در آن مشارکت کنیم.
وقتی می‌گویم «دموکراسی اعتراضی،»
چگونگی فکر کردنمان درباره
عمل دموکراتیک را به چالش می‌کشم.
درنظر گرفتن دموکراسی
تنها به عنوان انتخابات دیگر مناسب نیست
و خود دموکراسی را تهدید می‌کند.
در نتیجه باید به دموکراسی اعتراض کنیم
تا به آن معنای تازه‌ای ببخشیم.


چگونه به نظر می‌رسد؟
نیاز داریم به جوامع
آفریقایی نگاهی بیندازیم،
جایی‌که مردم معمولی با روند رو به افزایشی
برای دگرگون کردن زندگی‌شان
به خیابان‌ها می‌روند.
تحرکات اجتماعی آفریقایی‌ها اغلب در خط مقدم
تصویرسازی دموکراسی در این راه بوده است.
این ممکن است باعث شگفت‌زدگی
افرادی شود که فکر می‌کنند
که تنها راهی که آفریقایی‌ها
در سیاست دخیل می‌شوند
از طریق لوله تفنگ است.
اما با روندی رو به رشد‍‍،
جوانان به خیابان‌ها کشیده می‌شوند
و خشونت‌های سازمان یافته را
به نفع فعالیت موثرتر
بدون خشونت تحریم می‌کنند.


بیشتر دو دهه گذشته را به صحبت
با فعالان آفریقایی سپری کرده‌ام
هم با خشونت بار هم بدون خشونت.
در سراسر آفریقا، جوانان برای به چالش کشیدن
تقریبا تمام رژیم‌های
شناخته شده بشریت برمی‌خیزند.
این دوست من ثیات است.
رپری اهل سنگال است.
او حرکت بزرگی در سنگال را رهبری کرد
که در جلوگیری از دزدی
رییس جمهور در دوره سوم موفق بود.
از مراکش تا لزوتو،
جوانان علیه پادشاهان تثبیت شده برمی‌خیزند:
در مصر و سودان،
علیه خودکامگی وحشیانه؛
در اوگاندا و اتیوپی،
علیه ایالات نظامی قدرتمند
با پوشش شبه نظامی؛
در آفریقای جنوبی
جایی‌که این تصویر گرفته شد،
و بروندی،
علیه رهبران دیکتاتور انتخابی
آنها که کمترین کاری برای
بهبود وضعیت مردم عادی نکردند.
در سراسر قاره، اعتراض امری خاص نیست،
بلکه قسمت معمولی زندگی‌ست.
آفریقایی‌ها از اعتراض
برای به چالش کشیدن دیکتاتورها
و همچنین سلب قدرت از آنان استفاده می‌کنند.
به طریقی، آفریقایی‌ها
به خود دموکراسی اعتراض می‌کنند،
و امکان آن را برای همه ما فراهم می‌سازند.


دو موج عظیم اصلی اعتراض
آفریقایی‌ها وجود داشته است،
و ما حالا در موج سوم آن زندگی می‌کنیم،
که حدود سال ۲۰۰۵ شروع شد.
شامل اصطلاح بهار عربی می‌شود،
که تقریبا در تمام قاره اتفاق افتاد.
اولین موج آن در دهه
۱۹۴۰ و ۱۹۵۰ اتفاق افتاد
و منجر به رفع استعمار از آفریقا شد.
کوامه نکروماه اعتلاف وسیعی را
در غنا رهبری کرد
که حکومت بریتانیا را سرنگون کرد،
و الگویی برای تحرکات
بدون خشونت جهانی فراهم آورد.
دومین موج در دهه‌های ۱۹۸۰ و ۱۹۹۰
علیه اقدامات سخت‌گیرانه‌ای که شرایط سختی
بر اقتصاد آفریقا تحمیل می‌کرد اتفاق افتاد.
این اعتراضات منجر
به براندازی رژیم‌های خودکامه
و منجر به معرفی
انتخابات چند حزبی در سراسر قاره شد.


موج سوم در حال پیشرفت 
کاستی‌های دو موج اخیر را تصحیح می‌کند.
اگر موج اول آزادی آورد و نه دموکراسی،
در موج دوم، انتخابات آورد
اما فقط مختص گلچین‌ها،
سپس موج سوم
که بیشتر با تبدیل دموکراسی
به حکومت بر مردم مرتبط است.
شامل تحرکاتی مانند 
ین آ مره (دیگر بس است) در سنگال است،
له بالای سیتوین در بورکینافاسو،
تاجاموکا در زیمبابوه،
لوچا و فیلیمبی
در جمهوری دموکراتیک کونگو،
تحرکاتی که بیشتر خارج از
سازمان‌های غیردولتی مرسوم
و احزاب سیاسی عمل می‌کند
تا خود سیستم سیاسی
و اقتصادی را به چالش بکشد،
معمولاً با خطر زیاد.
فعالان با استعداد جوانی 
مانند مبارز فرد باهوما
بازداشت شده‌اند و شکنجه دیده‌اند،
اغلب بدون اعتراض یا با اعتراض کمی
از سمت جوامع بین‌المللی.
فهرست ادامه دارد همان‌گونه که از داده‌هایی
که ما جمع آوری کردیم مشاهده می‌کنید.
اعتراضات معروف بزرگی
در بیش از ۴۰ کشور آفریقایی
از سال ۲۰۰۵ وجود داشته‌ است،
و اگر نگاهی بیندازید،
متوجه می‌شوید در سال ۲۰۱۱،
سال بهار عربی،
در حقیقتت قله این موج وسیع بوده است.
بر خلاف اعتقاد عامه،
خیلی از این اعتراضات موفق بوده‌اند.
از سقوط دیکتاتور تونس و مصر مطلعیم،
اما جنبش‌های محبوب مانع از دزدیدن
دوره سوم توسط روسای جمهور شده‌اند.
در سنگال، در مالاوی
و همچنین در بورکینافاسو.


چه چیزی این قیام اعتراضات را برمی‌انگیزد؟
از نظر جمعیت شناسی، آفریقا هم جوان‌ترین
هم سریعترین رشد در قاره،
با بزرگترین شکاف سنی 
بین مردم و حکومت‌ران‌هاست.
شهرنشینی با سرعت بسیار زیاد رخ می‌دهد.
از منظر اقتصادی، کشورهای آفریقایی
بیشتر با جذب سرمایه‌گذاری از آسیا،

تا حالا بیش از یک دهه رشد کرده‌اند.
اما میزان کمی از این ثروت
به بخش پایین دست تزریق می‌شود.
در واقع مشاغل دولتی
در بخش صنعتی رو به کاهش است،
کارگری غیر رسمی تنها انتخاب باقی‌مانده
برای مردم برای زنده ماندن است.
در نتیجه، نابرابری جهش رو به بالا دارد،
و رهبران سیاسی به طور فزاینده‌ای
از جمعیت خیلی جوانترشان جدا می‌افتند.


برای آن دسته از ماهایی
که خارج از آفریقا هستند،
با این قسمت از تاریخ آشناییم:
یک جهش بزرگ در نابرابری،
کاهش شغل‌های خوب با دستمزد خوب
که زمانی شاخص جامعه پیشرفته بود؛
تسخیر احزاب سیاسی توسط قشر ممتاز
به همراه پوچی جامعه مدنی
که زمانی صدای مردم عادی بود؛
آن حس غرق شدن که مهم نیست چه می‌کنی،
عوامل خارجی مرتبط با اقتصاد جهانی
می‌تواند زندگی ما را بدتر مختل کند.
رهبران سیاسی ما درمانده به نظر می‌رسند،
اصرار بر سخت‌گیری دارند،
حتی زمانی‌که منافع عمومی به حدی کاهش می‌یابد
که در دهه‌های پیش بی‌سابقه بوده است.
و این زمانی‌ست که آن‌ها در برابر 
ملی‌گرایی غیرقانونی تسلیم نمی‌شوند،
نگرانی‌هایمان را بی اهمیت می‌شمارند.
آنچه که تعدادی از ما از آمریکای شمالی
و اروپای غربی تازه در نظر می‌گیریم
شرایط طبیعی زندگی آفریقایی
از دهه ۱۹۷۰ بوده است.
پس یاد گرفتن از چه کسی بهتر از
آن‌ها که در مقابله با این شرایط
برای طولانی‌ترین مدت سهیم بوده‌اند؟


از دموکراسی اعتراض آفریقایی چه درمی‌یابیم؟
اول، دموکراسی باید از مردم عادی شروع شود.
توجه به دموکراسی تنها در زمان انتخابات 
منجر به تخریب گسترده شده‌است.
به جای آن باید تلاش کنیم تا مردم عادی را 
در مرکز زندگی دموکراتیک قرار دهیم.
اعتراض یک راه انجام آن است.
بدون در نظر گرفتن سن، تمایل جنسی، جنسیت،
چه شهروند مقیم باشید یا نه،
توانا یا ناتوان،
همه می‌توانند شرکت کنند.
در مقابل انتخابات،
اعتراضات تنها محدود به چرخه‌های
انتخابات سخت‌گیرانه نیستند.
بلکه شکل بسیار سریع‌تری از اقدام را
در این زمانه عکس‌العمل آنی فراهم می‌آورند.


دوم، هر چند اعتراضات مشوش به نظر برسند،
این همان چیزی‌ست که قدرت‌مندش می‌کند.
اعتراضات جریاناتی متضاد و محکوم شده هستند،
که به وسیله اعمال مشروط محدود می‌شوند،
اغلب عاری از پیام‌های واضح هستند،
و سازماندهی ناقص شاخصه آن‌هاست.
این حرکات چیزی‌ست که اعتراضات را
به عنوان شورش به آسانی رد می‌کند
یا آنها را تا حد جزیی
از ابزار سیاسی محدود فرض می‌کند.
البته باعث سرکوب آسان آن هم می‌شود.
اغلب اوقات، دولت‌ها اعتراضات را
به عنوان عناصر اولیه دموکراسی نمی‌بینند.
به جای آن، حرکات اجتماعی را
با خشونت له می‌کنند
یا تلاش می‌کنند تا
پیام اعتراض را بی‌ اعتبار کنند.


سوم، همان‌طور که قبلا اشاره کردم،
اعتراض فضایی‌ست که از آن 
تصورات سیاسی جدید ظهور می‌کند.
اعتراضات عبور از خط قرمزهاست،
راهی برای مردم عادی تا قوانین بازی‌ای را
که احساس می‌کنند 
به آنها تحمیل شده از نو بنویسند.
بسیاری از جوانان آفریقا
در جوامعی رشد یافته‌اند
که یک حاکم مطلق بر تمام
زندگی‌شان حکومت کرده‌است.
اعتراض فضایی برای ظهور ممکن‌های جدید است،
وقتی جوانان شروع به کاوش قدرتشان می‌کند.


شرایط دوستم لیندا ماساریرا را
در نظر بگیرید،
مادر مجرد پنج فرزند،
کسی که اعتراضات علیه رژیم موگابه
در زیمبابوه را رهبری می‌کند.
مورد ضرب و شتم قرار گرفته،
دستگیر شده، مورد آزار و اذیت قرار گرفته.
اما لیندا باقی ماند، چون همان‌طور
که چند ماه پیش به من گفت،
اعتراض به او جهت و معنا داده است.
و هر چند که با چرندیات مقابلش آشناست،
لیندا باز می‌ماند.


همانند لیندا و دیگر فعالان آفریقایی
همه ما باید تلاش کنیم
تا دوباره به دموکراسی معنا ببخشیم
به عنوان چیزی بیشتر از فقط
انتخابات و احزاب سیاسی.
دموکراسی یک جریان خلاق است،
و اعتراض همیشه وسیله‌ای بوده
برای بسط فراتر تصورات سیاسی ما 
از آنچه که به ما گفته شده که ممکن است.


(به زبان سواحلی) بسیار متشکرم.


(تشویق)

